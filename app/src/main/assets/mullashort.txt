मुल्ला का प्रवचन@xyz@मुल्ला नसरुद्दीन किस्से@xyz@ 
एक बार मुल्ला नसरुदीन को प्रवचन देने के लिए आमंत्रित किया गया . मुल्ला समय से पहुंचे और स्टेज पर चढ़ गए , “ क्या आप जानते हैं मैं क्या बताने वाला हूँ ? मुल्ला ने पूछा .
“नहीं ” बैठे हुए लोगों ने जवाब दिया .
यह सुन मुल्ला नाराज़ हो गए ,” जिन लोगों को ये भी नहीं पता कि मैं क्या बोलने वाला हूँ मेरी उनके सामने बोलने की कोई इच्छा नहीं है . “ और ऐसा कह कर वो चले गए .
उपस्थित लोगों को थोड़ी शर्मिंदगी हुई और उन्होंने अगले दिन फिर से मुल्ला नसरुदीन को बुलावा भेज .
इस बार भी मुल्ला ने वही प्रश्न दोहराया , “ क्या आप जानते हैं मैं क्या बताने वाला हूँ ?”
“हाँ ”, कोरस में उत्तर आया .
“बहुत अच्छे जब आप पहले से ही जानते हैं तो भला दुबारा बता कर मैं आपका समय क्यों बर्वाद करूँ ”, और ऐसा खेते हुए मुल्ला वहां से निकल गए .
अब लोग थोडा क्रोधित हो उठे , और उन्होंने एक बार फिर मुल्ला को आमंत्रित किया .
इस बार भी मुल्ला ने वही प्रश्न किया , “क्या आप जानते हैं मैं क्या बताने वाला हूँ ?”
इस बार सभी ने पहले से योजना बना रखी थी इसलिए आधे लोगों ने “हाँ ” और आधे लोगों ने “ना ” में उत्तर दिया .
“ ठीक है जो आधे लोग जानते हैं कि मैं क्या बताने वाला हूँ वो बाकी के आधे लोगों को बता दें .”
फिर कभी किसी ने मुल्ला को नहीं बुलाया !



@xyz@मुल्ला बने कम्युनिस्ट@xyz@मुल्ला नसरुद्दीन किस्से@xyz@ 
एक बार खबर फैली की मुल्ला नसरुदीन कम्युनिस्ट बन गए हैं . जो भी सुनता उसे आश्चर्य होता क्योंकि सभी जानते थे की मुल्ला अपनी चीजों को लेकर कितने पोजेसिव हैं .
जब उनके परम मित्र ने ये खबर सुनी तो वो तुरंत मुल्ला के पास पहुंचा .
मित्र : “ मुल्ला क्या तुम जानते हो कम्युनिज्म का मतलब क्या है ?”
मुल्ला : “हाँ , मुझे पता है .”
मित्र : “ क्या तुम्हे पता है अगर तुम्हारे पास दो कार है और किसी के पास एक भी नहीं तो तुम्हे अपनी एक कार देनी पड़ेगी ”
मुल्ला : “ हाँ , और मैं अपनी इच्छा से देने के लिए तैयार हूँ .”
मित्र : “ अगर तुम्हारे पास दो बंगले हैं और किसी के पास एक भी नहीं तो तुम्हे अपना एक बंगला देना होगा ?”
मुल्ला : “ हाँ , और मैं पूरी तरह से देने को तैयार हूँ .”
मित्र :” और तुम जानते हो अगर तुम्हारे पास दो गधे हैं और किसी के पास एक भी नहीं तो तुम्हे अपना एक गधा देना पड़ेगा ?”
मुल्ला : “ नहीं , मैं इस बात से मतलब नहीं रखता , मैं नहीं दे सकता , मैं बिलकुल भी ऐसा नहीं कर सकता .”
मित्र : “ पर क्यों , यहाँ भी तो वही तर्क लागू होता है ?”
मुल्ला : “ क्योंकि मेरे पास कार और बंगले तो नहीं हैं , पर दो गधे ज़रूर हैं .”







@xyz@मुल्ला और पड़ोसी@xyz@मुल्ला नसरुद्दीन किस्से@xyz@ 
एक पड़ोसी मुल्ला नसरुद्दीन के द्वार पर पहुंचा . मुल्ला उससे मिलने बाहर निकले .
“ मुल्ला क्या तुम आज के लिए अपना गधा मुझे दे सकते हो , मुझे कुछ सामान दूसरे शहर पहुंचाना है ? ”
मुल्ला उसे अपना गधा नहीं देना चाहते थे , पर साफ़ -साफ़ मन करने से पड़ोसी को ठेस पहुँचती इसलिए उन्होंने झूठ कह दिया , “ मुझे माफ़ करना मैंने तो आज सुबह ही अपना गधा किसी उर को दे दिया है .”
मुल्ला ने अभी अपनी बात पूरी भी नहीं की थी कि अन्दर से ढेंचू-ढेंचू की आवाज़ आने लगी .
“ लेकिन मुल्ला , गधा तो अन्दर बंधा चिल्ला रहा है .”, पड़ोसी ने चौकते हुए कहा .
“ तुम किस पर यकीन करते हो .”, मुल्ला बिना घबराए बोले , “ गधे पर या अपने मुल्ला पर ?”
पडोसी चुप – चाप वापस चला गया .




@xyz@ताबूत@xyz@मुल्ला नसरुद्दीन किस्से@xyz@ 
एक स्थान पर कई मुस्लिम धर्मगुरु एकत्र हुए और कई विषयों पर चर्चा करते-करते उनमें इस बात पर विवाद होने लगा कि शवयात्रा के दौरान ताबूत के दायीं ओर चलना चाहिए या बायीं ओर चलना चाहिए।
इस बात पर समूह दो भागों में बाँट गया। आधे लोगों का कहना था की ताबूत के बायीं ओर चलना चाहिए जबकि बाकी लोग कह रहे थे कि बायीं ओर चलना चाहिए। उन्होंने मुल्ला नसीरुद्दीन को वहां आते देखा और उससे भी इस विषय पर अपनी राय देने के लिए कहा। मुल्ला ने उनकी बात को गौर से सुना और फ़िर हँसते हुए कहा – “ताबूत के दायीं ओर चलो या बायीं और चलो, इससे कोई फर्क नहीं पड़ता। सबसे ज़रूरी बात यह है कि ताबूत के भीतर मत रहो!”



@xyz@मुल्ला नसीरूद्दीन की हाजिर जवाबी@xyz@मुल्ला नसरुद्दीन किस्से@xyz@ 
एक बार मुल्ला नसीरूद्दीन ने एक आदमी से कुछ उधार लिया था। मुल्ला समय पर उधार चुका नहीं पाया और उस आदमी ने इसकी शिकायत बादशाह से कर दी। बादशाह ने मुल्ला को दरबार में बुलाया। 
मुल्ला बेफिक्री के साथ दरबार पहुंचा। मुल्ला के दरबार पहुंचते ही वह आदमी बोला - बादशाह सलामत, मुल्ला ने बहुत महीने पहले मुझसे 500 दीनार बतौर कर्ज लिए थे और अब तक नहीं लौटाए। मेरी आपसे दरख्वास्त है कि बिना किसी देरी के मुझे मेरा उधार वापस दिलाया जाए।
यह सुनने के बाद मुल्ला ने जवाब में कहा - हुजूर, मैंने इनसे पैसे लिए थे मैं यह बात मानता हूं और मैं उधार चुकाने का इरादा भी रखता हूं। अगर जरूरत पड़ी तो मैं अपनी गाय और घोड़ा दोनों बेचकर भी इनका उधार चुकाऊंगा। 
तभी वह आदमी बोला - यह झूठ कहता है हुजूर इसके पास न तो कोई गाय है और न ही कोई घोड़ा। अरे इसके पास ना तो खाने को है और न ही एक फूटी कौड़ी है।
इतना सुनते ही मुल्ला नसीरूद्दीन बोला - जहांपनाह! जब यह जानता है कि मेरी हालत इतनी खराब है, तो मैं ऐसे में जल्दी इसका उधार कैसे चुका सकता हूं। जब मेरे पास खाने को ही नहीं है तो मैं उधार दूंगा कहां से।
बादशाह ने यह सुना तो मामला रफा-दफा कर दिया। अपनी हाजिर जवाबी से मुल्ला नसीरूद्दीन एक बार फिर बच निकलने में कामयाब हो गया।




@xyz@जंगली फूल@xyz@मुल्ला नसरुद्दीन किस्से@xyz@
सर्दियों का पूरा मौसम नसरुद्दीन ने अपने बगीचे की देखरेख में बिताया. वसंत आते ही हर तरफ मनमोहक फूलों ने अपनी छटा बिखेरी. बेहतरीन गुलाबों और दूसरे शानदार फूलों के बीच नसरुद्दीन को कुछ जंगली फूल भी झांकते दिख गए.
नसरुद्दीन ने उन फूलों को उखाड़कर फेंक दिया. कुछ दिनों के भीतर वे जंगली फूल और खरपतवार फिर से उग आये.
नसरुद्दीन ने सोचा क्यों न उन्हें खरपतवार दूर करनेवाली दवा का छिडकाव करके नष्ट कर दिया जाए. लेकिन किसी जानकार ने नसरुद्दीन को बताया कि ऐसी दवाएं अच्छे फूलों को भी कुछ हद तक नुकसान पहुंचाएंगी. निराश होकर नसरुद्दीन ने किसी अनुभवी माली की सलाह लेने का तय किया.
“ये जंगली फूल, ये खरपतवार…”, माली ने कहा, “यह तो शादीशुदा होने की तरह है, जहाँ बहुत सी बातें अच्छीं होतीं हैं तो कुछ अनचाही दिक्कतें और तकलीफें भी पैदा हो जातीं हैं”.
“अब मैं क्या करूं?”, नसरुद्दीन ने पूछा.
“तुम अगर उन्हें प्यार नहीं कर सकते हो तो बस नज़रंदाज़ करना सीखो. इन चीज़ों की तुमने कोई ख्वाहिश तो नहीं की थी लेकिन अब वे तुम्हारे बगीचे का हिस्सा बन गयीं हैं.”




@xyz@मुसीबत@xyz@मुल्ला नसरुद्दीन किस्से@xyz@ 
नसरुद्दीन एक शाम अपने घर से निकला. उसे किन्हीं मित्रों के घर उसे मिलने जाना था. वह चला ही था कि दूर गाँव से उसका एक दोस्त जलाल आ गया. नसरुद्दीन ने कहा, “तुम घर में ठहरो, मैं जरूरी काम से दो-तीन मित्रों को मिलने जा रहा हूँ और लौटकर तुमसे मिलूंगा. अगर तुम थके न हो तो मेरे साथ तुम भी चल सकते हो”.
जलाल ने कहा, “मेरे कपड़े सब धूल-मिट्टी से सन गए हैं. अगर तुम मुझे अपने कपड़े दे दो तो मैं तुम्हारे साथ चलता हूँ. तुम्हारे बगैर यहां बैठकर मैं क्या करूंगा? इसी बहाने मैं भी तुम्हारे मित्रों से मिल लूँगा”.
नसरुद्दीन ने अपने सबसे अच्छे कपड़े जलाल को दे दिए और वे दोनों निकल पड़े.
जिस पहले घर वे दोनों पहुंचे वहां नसरुद्दीन ने कहा, “मैं इनसे आपका परिचय करा दूं, ये हैं मेरे दोस्त जलाल. और जो कपड़े इन्होंने पहने हैं वे मेरे हैं”.
जलाल यह सुनकर बहुत हैरान हुआ. इस सच को कहने की कोई भी जरुरत न थी. बाहर निकलते ही जलाल ने कहा, “कैसी बात करते हो, नसरुद्दीन! कपड़ों की बात उठाने की क्या जरूरत थी? अब देखो, दूसरे घर में कपड़ों की कोई बात मत उठाना”.
वे दूसरे घर पहुंचे. नसरुद्दीन ने कहा, “इनसे परिचय करा दूं. ये हैं मेरे पुराने मित्र जलाल; रही कपड़ों की बात, सो इनके ही हैं, मेरे नहीं हैं”.
जलाल फिर हैरान हुआ. बाहर निकलकर उसने कहा, “तुम्हें हो क्या गया है? इस बात को उठाने की कोई क्या जरूरत थी कि कपड़े किसके हैं? और यह कहना भी कि इनके ही हैं, शक पैदा करता है, तुम ऐसा क्यों कर रहे हो?”
नसरुद्दीन ने कहा, “मैं मुश्किल में पड़ गया. वह पहली बात मेरे मन में गूंजती रह गई, उसकी प्रतिक्रिया हो गई. सोचा कि गलती हो गई. मैंने कहा, कपड़े मेरे हैं तो मैंने कहा, सुधार कर लूं, कह दूं कि कपड़े इन्हीं के हैं”. जलाल ने कहा, “अब ध्यान रखना कि इसकी बात ही न उठे. यह बात यहीं खत्म हो जानी चाहिए”.
वे तीसरे मित्र के घर पहुंचे. नसरुद्दीन ने कहा, “ये हैं मेरे दोस्त जलाल. रही कपड़ों की बात, सो उठाना उचित नहीं है”. नसरुद्दीन ने जलाल से पूछा, “ठीक है न, कपड़ों की बात उठाने की कोई ज़रुरत ही नहीं है. कपड़े किसी के भी हों, हमें क्या लेना देना, मेरे हों या इनके हों. कपड़ों की बात उठाने का कोई मतलब नहीं है”.
बाहर निकलकर जलाल ने कहा, “अब मैं तुम्हारे साथ और नहीं जा सकूंगा. मैं हैरान हूं, तुम्हें हो क्या रहा है?”
नसरुद्दीन बोला, “मैं अपने ही जाल में फंस गया हूं. मेरे भीतर, जो मैं कर बैठा, उसकी प्रतिक्रियाएं हुई चली जा रही हैं. मैंने सोचा कि ये दोनों बातें भूल से हो गयीं, कि मैंने अपना कहा और फिर तुम्हारा कहा. तो मैंने तय किया कि अब मुझे कुछ भी नहीं कहना चाहिए, यही सोचकर भीतर गया था. लेकिन बार-बार यह होने लगा कि यह कपड़ों की बात करना बिलकुल ठीक नहीं है. और उन दोनों की प्रतिक्रिया यह हुई कि मेरे मुंह से यह निकल गया और जब निकल गया तो समझाना जरूरी हो गया कि कपड़े किसी के भी हों, क्या लेना-देना”.
यह जो नसरुद्दीन जिस मुसीबत में फंस गया होगा बेचारा, पूरी मनुष्य जाति ऐसी मुसीबत में फंसी है. एक सिलसिला, एक गलत सिलसिला शुरू हो गया है. और उस गलत सिलसिले के हर कदम पर और गलती बढ़ती चली जाती है. जितना हम उसे सुधारने की कोशिश करते हैं, वह बात उतनी ही उलझती चली जाती है.



@xyz@मुल्ला का कुरता@xyz@मुल्ला नसरुद्दीन किस्से@xyz@
मुल्ला नसरुद्दीन ने नया कुरता बनवाने के लिए पैसे जमा किये. बड़े जोश-ओ-खरोश से वह दर्जी की दुकान पर गया. नाप लेने के बाद दर्जी ने कहा, “एक हफ्ते के बाद आइये. अल्लाह ने चाहा तो आपका कुरता तैयार मिलेगा”.
हफ्ते भर के इंतज़ार के बाद मुल्ला दुकान पर गया. दर्जी ने कहा, “काम में कुछ देर हो गयी. अल्लाह ने चाहा तो आपका कुरता कल तक तैयार हो जायेगा.”
अगले दिन मुल्ला फिर दुकान पर पहुंचा. उसे देखते ही दर्जी ने कहा, “माफ़ करिए, अभी कुछ काम बाकी रह गया है. बस एक दिन की मोहलत और दे दें. अगर अल्लाह ने चाहा तो कल आपका कुरता तैयार हो जाएगा.”
“तुम तो मुझे यह बताओ कि इसमें और कितनी देर लगेगी…”, मुल्ला ने मन मसोसकर कहा…
“अगर तुम अल्लाह को इससे अलग रखो”.



@xyz@शरीफ़ चोर@xyz@मुल्ला नसरुद्दीन किस्से@xyz@
एक रात मुल्ला नसरुद्दीन का गधा चोरी हो गया. अगले दिन मुल्ला ने गधे के बारे में पड़ोसियों से पूछताछ की.
चोरी की खबर सुनकर पड़ोसियों ने मुल्ला को लताड़ना शुरू कर दिया. एक ने कहा, “तुमने रात को अस्तबल का दरवाज़ा खुला क्यों छोड़ दिया?”
दूसरे ने कहा, “तुमने रात को चौकसी क्यों नहीं बरती. तुम होशियार रहते तो चोर गधा नहीं चुरा पाता!”
तीसरे ने कहा, “तुम घोड़े बेचकर सोते हो, तभी तुम्हें कुछ सुनाई नहीं दिया जब चोर अस्तबल की कुंडी सरकाकर गधा ले गया”.
यह सब सुनकर मुल्ला ने फनफनाते हुए कहा, “ठीक है भाइयों! जैसा कि आप सभी सही फरमाते हैं, सारा कसूर मेरा है और चोर बेचारा तो पूरा पाक-साफ़ है”.




@xyz@अकलमंदी@xyz@मुल्ला नसरुद्दीन किस्से@xyz@
नसरुद्दीन अपने घर के बाहर रोटियों के टुकड़े बिखेर रहा था.
उसे यह करता देख एक पड़ोसी ने पूछा – “ये क्या कर रहे हो मुल्ला!?”
“शेरों को दूर रखने का यह बेहतरीन तरीका है” – मुल्ला ने कहा.
“लेकिन इस इलाके में तो एक भी शेर नहीं है!” – पड़ोसी ने हैरत से कहा.
मुल्ला बोला – “तरीका वाकई कारगर है, नहीं क्या?”



@xyz@रस्सी@xyz@मुल्ला नसरुद्दीन किस्से@xyz@
एक सूफी रहस्यवादी ने मुल्ला नसरुद्दीन और उसके एक शागिर्द का रास्ता रोक लिया. यह जांचने के लिए कि मुल्ला के भीतर आत्मिक जागृति हो चुकी है या नहीं, सूफी ने अपनी उंगली उठाकर आसमान की ओर इशारा किया.
इस इशारे से सूफी यह प्रदर्शित करना चाहता था कि ‘एक ही सत्य ने सम्पूर्ण जगत को आवृत कर रखा है’.
मुल्ला का शागिर्द आम आदमी था. वह सूफी के इस संकेत को समझ नहीं सका. उसने सोचा – “यह आदमी पागल है. मुल्ला को होशियार रहना चाहिए”.
सूफी का यह इशारा देखकर मुल्ला ने अपने झोले से रस्सी का एक गुच्छा निकाला और शागिर्द को दे दिया.
शागिर्द ने सोचा – “मुल्ला वाकई समझदार है. अगर पागल सूफी हमपर हमला करेगा तो हम उसे इस रस्सी से बाँध देंगे”.
सूफी ने जब मुल्ला को रस्सी निकालते देखा तो वह समझ गया कि मुल्ला कहना चाहता है कि ‘मनुष्य की क्षुद्र बुद्धि सत्य को बाँध कर रखने का प्रयास करती है जो आकाश पर रस्सी लगाकर चढ़ने के समान ही व्यर्थ और असंभव है’.



@xyz@मुल्ला नसरुद्दीन के गुरु की मज़ार@xyz@मुल्ला नसरुद्दीन किस्से@xyz@
मुल्ला नसरुद्दीन इबादत की नई विधियों की तलाश में निकला. अपने गधे पर जीन कसकर वह भारत, चीन, मंगोलिया गया और बहुत से ज्ञानियों और गुरुओं से मिला पर उसे कुछ भी नहीं जंचा.
उसे किसी ने नेपाल में रहनेवाले एक संत के बारे में बताया. वह नेपाल की ओर चल पड़ा. पहाड़ी रास्तों पर नसरुद्दीन का गधा थकान से मर गया. नसरुद्दीन ने उसे वहीं दफ़न कर दिया और उसके दुःख में रोने लगा. कोई व्यक्ति उसके पास आया और उससे बोला – “मुझे लगता है कि आप यहाँ किसी संत की खोज में आये थे. शायद यही उनकी कब्र है और आप उनकी मृत्यु का शोक मना रहे हैं.”
“नहीं, यहाँ तो मैंने अपने गधे को दफ़न किया है जो थकान के कारण मर गया” – मुल्ला ने कहा.
“मैं नहीं मानता. मरे हुए गधे के लिए कोई नहीं रोता. इस स्थान में ज़रूर कोई चमत्कार है जिसे तुम अपने तक ही रखना चाहते हो!”
नसरुद्दीन ने उसे बार-बार समझाने की कोशिश की लेकिन कोई नतीजा नहीं निकला. वह आदमी पास ही गाँव तक गया और लोगों को दिवंगत संत की कब्र के बारे में बताया कि वहां लोगों के रोग ठीक हो जाते हैं. देखते-ही-देखते वहां मजमा लग गया.
संत की चमत्कारी कब्र की खबर पूरे नेपाल में फ़ैल गयी और दूर-दूर से लोग वहां आने लगे. एक धनिक को लगा कि वहां आकर उसकी मनोकामना पूर्ण हो गयी है इसलिए उसने वहां एक शानदार मज़ार बनवा दी जहाँ नसरुद्दीन ने अपने ‘गुरु’ को दफ़न किया था.
यह सब होता देखकर नसरुद्दीन ने वहां से चल देने में ही अपनी भलाई समझी. इस सबसे वह एक बात तो बखूबी समझ गया कि जब लोग किसी झूठ पर यकीन करना चाहते हैं तब दुनिया की कोई ताकत उनका भ्रम नहीं तोड़ सकती.




@xyz@परंपरा : मुल्ला नसरुद्दीन@xyz@मुल्ला नसरुद्दीन किस्से@xyz@
कई लोगों की भीड़ में मुल्ला नसरुद्दीन नमाज़ अदा करने के दौरान आगे झुका. उस दिन उसने कुछ ऊंचा कुरता पहना हुआ था. आगे झुकने पर उसका कुरता ऊपर चढ़ गया और उसकी कमर का निचला हिस्सा झलकने लगा.
मुल्ला के पीछे बैठे आदमी को यह देखकर अच्छा नहीं लगा इसलिए उसने मुल्ला के कुरते को थोड़ा नीचे खींच दिया.
मुल्ला ने फ़ौरन अपने आगे बैठे आदमी का कुरता नीचे खींच दिया.
आगेवाले आदमी ने पलटकर मुल्ला से हैरत से पूछा – “ये क्या करते हो मुल्ला?”
“मुझसे नहीं, पीछेवालों से पूछो” – मुल्ला ने कहा – “शुरुआत वहां से हुई है”.



@xyz@मुल्ला नसरुद्दीन की दो बीवियाँ@xyz@मुल्ला नसरुद्दीन किस्से@xyz@
मुल्ला नसरुद्दीन की दो बीवियाँ थीं जो अक्सर उससे पूछा करती थीं कि वह उन दोनों में से किसे ज्यादा चाहता है.
मुल्ला हमेशा कहता – “मैं तुम दोनों को एक समान चाहता हूँ” – लेकिन वे इसपर यकीन नहीं करतीं और बराबर उससे पूछती रहतीं – “हम दोनों में से तुम किसे ज्यादा चाहते हो?”
इस सबसे मुल्ला हलाकान हो गया. एक दिन उसने अपनी प्रत्येक बीवी को एकांत में एक-एक नीला मोती दे दिया और उनसे कहा कि वे इस मोती के बारे में दूसरी बीवी को हरगिज़ न बताएं.
और इसके बाद जब कभी उसकी बीवियां मुल्ला से पूछतीं – “हम दोनों में से तुम किसे ज्यादा चाहते हो?” – मुल्ला उनसे कहता – “मैं उसे ज्यादा चाहता हूँ जिसके पास नीला मोती है”.
दोनों बीवियां इस उत्तर को सुनकर मन-ही-मन खुश हो जातीं. 

मुल्ला की दो बीवियां थीं जिनमें से एक कुछ बूढ़ी थी और दूसरी जवान थी.
“हम दोनों में से तुम किसे ज्यादा चाहते हो?” – एक दिन बूढ़ी बीवी ने मुल्ला से पूछा.
मुल्ला ने चतुराई से कहा – “मैं तुम दोनों को एक समान चाहता हूँ”.
बूढ़ी बीवी इस जवाब से संतुष्ट नहीं हुई. उसने कहा – “मान लो अगर हम दोनों बीवियाँ नदी में गिर जाएँ तो तुम किसे पहले बचाओगे?”
“अरे!” – मुल्ला बोला – “तुम्हें तो तैरना आता है न?”




@xyz@मुल्ला नसरुद्दीन की बीवी का नाम@xyz@मुल्ला नसरुद्दीन किस्से@xyz@
एक दिन मुल्ला नसरुद्दीन और उसका एक दोस्त साथ में टहलते हुए अपनी-अपनी बीवी के बारे में बातचीत कर रहे थे. मुल्ला के दोस्त का ध्यान इस बात की और गया कि मुल्ला ने कभी भी अपनी बीवी का नाम नहीं लिया.

“तुम्हारी बीवी का नाम क्या है, मुल्ला?” – दोस्त ने पूछा.
“मुझे उसका नाम नहीं मालूम” – मुल्ला ने कहा.
“क्या!?” – दोस्त अचम्भे से बोला – “तुम्हारी शादी को कितने साल हो गए?”
“अट्ठाईस साल” – मुल्ला ने जवाब दिया, फिर कहा – “मुझे शुरुआत से ही ये लगता रहा कि हमारी शादी ज्यादा नहीं टिकेगी इसलिए मैंने उसका नाम जानने की कभी ज़हमत नहीं उठाई”.



@xyz@मुल्ला नसरुद्दीन और बेईमान क़ाज़ी@xyz@मुल्ला नसरुद्दीन किस्से@xyz@
एक दिन जब मुल्ला नसरुद्दीन बाज़ार में टहल रहा था तब अचानक ही एक अजनबी उसके रास्ते में आ गया और उसने मुल्ला को एक ज़ोरदार थप्पड़ रसीद कर दिया. इससे पहले कि मुल्ला कुछ समझ पाता, अजनबी फ़ौरन ही अपने हाथ जोड़कर माफ़ी मांगने लगा – “मुझे माफ़ कर दें! मुझे लगा आप कोई और हैं”.
मुल्ला को इस सफाई पर यकीन नहीं हुआ. वह अजनबी को अपने साथ शहर क़ाज़ी के सामने ले गया और उससे वाक़ये की शिकायत की.
चालाक मुल्ला जल्द ही यह भांप गया कि क़ाज़ी और अजनबी एक दूसरे को भीतर-ही-भीतर जानते थे. क़ाज़ी के सामने अजनबी ने अपनी गलती कबूल कर ली और क़ाज़ी ने तुरत ही अपना फैसला सुना दिया – “मुल्ज़िम ने अपनी गलती कबूल कर ली है इसलिए मैं उसे हर्ज़ाने के बतौर मुल्ला को एक रुपया अदा करने का हुक्म देता हूँ. अगर मुल्ज़िम के पास एक रुपया इस वक़्त नहीं हो तो वह फ़ौरन ही उसे लाकर मुल्ला को सौंप दे”. 
फैसला सुनकर अजनबी रुपया लाने के लिए चलता बना. मुल्ला ने अदालत में उसका इंतजार किया. देखते-देखते बहुत देर हो गई लेकिन अजनबी वापस नहीं आया.
काफी देर हो जाने पर मुल्ला ने क़ाज़ी से पूछा – “हुज़ूर, क्या आपको लगता है कि किसी शख्स को राह चलते बिला वज़ह थप्पड़ मार देने का हर्ज़ाना एक रुपया हो सकता है?”
“हाँ” – क़ाज़ी ने जवाब दिया.
क़ाज़ी का जवाब सुनकर मुल्ला ने उसके गाल पर करारा चांटा जड़कर कहा – “वह आदमी जब एक रुपया लेकर वापस आ जाये तो आप वह रुपया अपने पास रख लेना” – और मुल्ला वहां से चल दिया.




@xyz@खुशबू की कीमत@xyz@मुल्ला नसरुद्दीन किस्से@xyz@
राह चलते एक भिखारी को किसी ने चंद रोटियां दे दीं लेकिन साथ में खाने के लिए सब्जी नहीं दी. भिखारी एक सराय में गया और उसने सराय-मालिक से खाने के लिए थोड़ी सी सब्जी मांगी. सराय-मालिक ने उसे झिड़ककर दफा कर दिया. भिखारी बेचारा नज़र बचाकर सराय की रसोई में घुस गया. चूल्हे के ऊपर उम्दा सब्जी पक रही थी. भिखारी ने देग से उठती हुई भाप में अपनी रोटियां इस उम्मीद से लगा दीं कि सब्जी की खुशबू से कुछ जायका तो रोटियों में आ ही जायेगा.
अचानक ही सराय-मालिक रसोई में आ धमका और भिखारी का गिरेबान पकड़कर उसपर सब्जी चुराने का इल्ज़ाम लगाने लगा.
“मैंने सब्जी नहीं चुराई!” – भिखारी बोला – “मैं तो सिर्फ उसकी खुशबू ले रहा था!”
“तो फिर तुम खुशबू की कीमत चुकाओ!” – सराय-मालिक बोला.
भिखारी के पास तो फूटी कौड़ी भी नहीं थी. सराय-मालिक उसे घसीटकर काज़ी मुल्ला नसरुद्दीन के पास ले गया.
मुल्ला ने सराय-मालिक की शिकायत और भिखारी की बात इत्मीनान से सुनी.
“तो तुम्हें अपनी सब्जी की खुशबू की कीमत चाहिए न?” – मुल्ला ने सराय-मालिक से पूछा.
“जी. आपकी बड़ी महरबानी होगी” – सराय-मालिक बोला.
“ठीक है. मैं खुद तुम्हें तुम्हारी सब्जी की खुशबू की कीमत अदा करूँगा” – मुल्ला बोला – “और मैं खुशबू की कीमत सिक्कों की खनक से चुकाऊँगा”.
यह कहकर मुल्ला ने अपनी जेब से कुछ सिक्के निकाले और उन्हें हथेली में लेकर जोरों से खनकाया और उन्हें वापस अपनी जेब में रख लिया.
ठगाया-सा सराय-मालिक और हैरान-सा भिखारी, दोनों अपने-अपने रास्ते चले गए.



@xyz@मुल्ला नसरुद्दीन और बेचारा पर्यटक@xyz@मुल्ला नसरुद्दीन किस्से@xyz@
मुल्ला नसरुद्दीन एक बार तीर्थयात्रा पर मक्का गए और रास्ते में मदीना में भी रुके. जब वह वहां की मुख्य मस्जिद में घूम रहे थे तब एक हैरान-परेशान विदेशी पर्यटक उनके पास आया और उसने मुल्ला से पूछा – “जनाब, आप मुझे यहीं के बाशिंदे लगते हैं. क्या आप मुझे इस मस्जिद के बारे में बता सकते हैं? मेरी पर्यटन की पुस्तिका खो गई है और ये बहुत पुरानी और महत्वपूर्ण मस्जिद लगती है.”
नसरुद्दीन को भी उस मस्जिद के बारे में कुछ पता नहीं था लेकिन वह पर्यटक को यह जताना नहीं चाहता था. उसने बड़े उत्साह से पर्यटक को मस्जिद के बारे में बताना शुरू किया – “आप सही कहते हो. यह मस्जिद वाकई बहुत पुरानी और ख़ास है. इसे सिकंदर महान ने अरब फतह करने की ख़ुशी में बनवाया था.”
पर्यटक को यह सुनकर अच्छा लगा लेकिन अगले ही पल उसके चेहरे पर अविश्वास का भाव आ गया. पर्यटक ने मुल्ला से कहा – “लेकिन मेरी जानकारी के हिसाब से तो सिकंदर महान यूनानी था, मुस्लिम नहीं था.”
मुल्ला ने मुस्कुराते हुए कहा – “हूँ, तो आप कुछ-कुछ जानते हो. दरअसल, उस जंग में सिकंदर महान को इतनी दौलत मिली कि उसने अल्लाह के प्रति श्रद्धा प्रदर्शित करने के लिए इस्लाम कबूल लिया.”
“ओह हो!”- पर्यटक आश्चर्य से बोला – लेकिन सिकंदर महान के वक़्त में तो इस्लाम दुनिया में आया ही नहीं था!?”
“बहुत सही!” – मुल्ला ने कहा – “असल में, सिकंदर महान अपने प्रति अल्लाह की दानशीलता से इतना प्रभावित हुआ कि उसने जंग के खात्मे के फ़ौरन बाद नए मज़हब को चलाया और वह इस्लाम का प्रवर्तक बन गया.” 
पर्यटक ने नवीनीकृत आदर के साथ मस्जिद पर अपनी निगाह डाली. लेकिन इससे पहले कि मुल्ला इस सबसे बोर होकर भीड़ में खिसक लेता, पर्यटक ने फिर से अपने मन में उठते हुए नए प्रश्न को उसके सामने रख दिया – “लेकिन इस्लाम के प्रवर्तक तो हजरत मोहम्मद थे न? इसे तो मैंने निश्चित रूप से एक किताब में पढ़ा है कि हज़रात मोहम्मद ने ही इस्लाम धर्म की नींव रखी थी, सिकंदर महान ने नहीं.”
मुल्ला ने कहा – “भाई खूब! तुम तो वाकई बहुत जानकार आदमी लगते हो! मैं इसी बात पर आ रहा था. दरअसल, सिकंदर महान को लगा कि वे नई शख्सियत अपनाने के बाद ही पैगम्बर बन सकते थे इसीलिए उन्होंने अपने पुराने नाम को त्याग दिया और फिर ताजिंदगी मोहम्मद ही कहलाये.” 
“सच में!?” – पर्यटक हैरत से बोला – “ये तो बहुत प्रेरणादायक बात है… लेकिन, सिकंदर महान तो हजरत मोहम्मद से कई सदियों पहले हुए थे! क्या मैं गलत हूँ?”
“सौ फीसदी!” – मुल्ला हंसते हुए बोला – “तुम किसी दूसरे सिकंदर महान के बारे में बात कर रहे हो. मैं तो तुम्हें उसके बारे में बता रहा था जिसे लोग मोहम्मद कहते थे!”



@xyz@मुल्ला नसरुद्दीन और ग़रीब का झोला@xyz@मुल्ला नसरुद्दीन किस्से@xyz@
एक दिन मुल्ला कहीं जा रहा था कि उसने सड़क पर एक दुखी आदमी को देखा जो ऊपरवाले को अपने खोटे नसीब के लिए कोस रहा था. मुल्ला ने उसके करीब जाकर उससे पूछा – “क्यों भाई, इतने दुखी क्यों हो?”
वह आदमी मुल्ला को अपना फटा-पुराना झोला दिखाते हुए बोला – “इस द्नुनिया में मेरे पास इतना कुछ भी नहीं है जो मेरे इस फटे-पुराने झोले में समा जाये.”
“बहुत बुरी बात है” – मुल्ला बोला और उस आदमी के हाथ से झोला झपटकर सरपट भाग लिया.
अपना एकमात्र माल-असबाब छीन लिए जाने पर वह आदमी रो पड़ा. वह अब पहले से भी ज्यादा दुखी था. अब वह क्या करता! वह अपनी राह चलता रहा.
दूसरी ओर, मुल्ला उसका झोला लेकर भागता हुआ सड़क के एक मोड़ पर आ गया और मोड़ के पीछे उसने वह झोला सड़क के बीचोंबीच रख दिया ताकि उस आदमी को ज़रा दूर चलने पर अपना झोला मिल जाए.
दुखी आदमी ने जब सड़क के मोड़ पर अपना झोला पड़ा पाया तो उसकी ख़ुशी का ठिकाना न रहा . वह ख़ुशी से रो पड़ा और उसने झोले को उठाकर अपने सीने से लगा लिया और बोला – “मेरे झोले, मुझे लगा मैंने तुम्हें सदा के लिए खो दिया!”
झाड़ियों में छुपा मुल्ला यह नज़ारा देख रहा था. वह हंसते हुए खुद से बोला – “ये भी किसी को खुश करने का शानदार तरीका है!”



@xyz@मुल्ला नसरुद्दीन का भाषण@xyz@मुल्ला नसरुद्दीन किस्से@xyz@
एक बार शहर के लोगों ने मुल्ला नसरुद्दीन को किसी विषय पर भाषण देने के लिए आमंत्रित किया. मुल्ला जब बोलने के लिए मंच पर गया तो उसने देखा कि वहां उसे सुनने के लिए आये लोग उत्साह में नहीं दिख रहे थे.
मुल्ला ने उनसे पूछा – “क्या आप लोग जानते हैं कि मैं आपको किस विषय पर बताने जा रहा हूँ?”
श्रोताओं ने कहा – “नहीं.”
मुल्ला चिढ़ते हुए बोला – “मैं उन लोगों को कुछ भी नहीं सुनाना चाहता जो ये तक नहीं जानते कि मैं किस विषय पर बात करनेवाला हूँ.” – यह कहकर मुल्ला वहां से चलता बना.
भीड़ में मौजूद लोग यह सुनकर शर्मिंदा हुए और अगले हफ्ते मुल्ला को एक बार और भाषण देने के लिए बुलाया. मुल्ला ने उनसे दुबारा वही सवाल पूछा – “क्या आप लोग जानते हैं कि मैं आपको किस विषय पर बताने जा रहा हूँ?”
लोग इस बार कोई गलती नहीं करना चाहते थे. सबने एक स्वर में कहा – “हाँ.”
मुल्ला फिर से चिढ़कर बोला – “यदि आप लोग इतने ही जानकार हैं तो मैं यहाँ आप सबका और अपना वक़्त बर्बाद नहीं करना चाहता.” मुल्ला वापस चला गया.
लोगों ने आपस में बातचीत की और मुल्ला को तीसरी बार भाषण देने के लिए बुलाया. मुल्ला ने तीसरी बार उनसे वही सवाल पूछा. भीड़ में मौजूद लोग पहले ही तय कर चुके थे कि वे क्या जवाब देंगे. इस बार आधे लोगों ने ‘हां’ कहा और आधे लोगों ने ‘नहीं’ कहा.
मुल्ला ने उनका जवाब सुनकर कहा – “ऐसा है तो जो लोग जानते हैं वे बाकी लोगों को बता दें कि मैं किस बारे में बात करनेवाला था.” यह कहकर मुल्ला अपने घर चला गया.




@xyz@मुल्ला नसरुद्दीन और भिखारी@xyz@मुल्ला नसरुद्दीन किस्से@xyz@
एक दिन एक भिखारी ने मुल्ला नसरुद्दीन का दरवाज़ा खटखटाया. मुल्ला उस समय अपने घर की ऊपरी मंजिल पर था. उसने खिड़की खोली और भिखारी से कहा – “क्या चाहिए?”
“आप नीचे आइये तो मैं आपको बताऊँगा” – भिखारी ने कहा.
मुल्ला नीचे उतरकर आया और दरवाज़ा खोलकर बोला – “अब बताओ क्या चाहते हो.”
“एक सिक्का दे दो, बड़ी मेहरबानी होगी” – भिखारी ने फरियाद की. मुल्ला को बड़ी खीझ हुई. वह घर में ऊपर गया और खिड़की से झाँककर भिखारी से बोला – “यहाँ ऊपर आओ”.
भिखारी सीढियाँ चढ़कर ऊपर गया और मुल्ला के सामने जा खडा हुआ. मुल्ला ने कहा – “माफ़ करना भाई, अभी मेरे पास खुले पैसे नहीं हैं.”
“आपने ये बात मुझे नीचे ही क्यों नहीं बता दी? मुझे बेवज़ह इतनी सारी सीढियाँ चढ़नी पड़ गईं!” – भिखारी चिढ़कर बोला.
“तो फिर तुमने मुझे पहले क्यों नहीं बताया” – मुल्ला ने पूछा – “जब मैंने ऊपर से तुमसे पूछा था कि तुम्हें क्या चाहिए!?”



@xyz@मुल्ला नसरुद्दीन : दावत@xyz@मुल्ला नसरुद्दीन किस्से@xyz@
ख़ुशी की बात यह है कि मुल्ला नसरुद्दीन खुद हमें यह कहानी सुना रहे हैं:-
“एक दिन ऐसा हुआ कि किसी ने किसी से कुछ कहा, उसने किसी और से कुछ कहा और इसी कुछ-के-कुछ के चक्कर में ऐसा कुछ हो गया कि सब और यह बात फ़ैल गई कि मैं बहुत ख़ास आदमी हूँ. जब बात हद से भी ज्यादा फ़ैल गई तो मुझे पास के शहर में एक दावत में ख़ास मेहमान के तौर पर बुलाया गया.
मुझे तो दावत का न्योता पाकर बड़ी हैरत हुई. खैर, खाने-पीने के मामले में मैं कोई तकल्लुफ़ नहीं रखता इसीलिए तय समय पर मैं दावतखाने पहुँच गया. अपने रोज़मर्रा के जिस लिबास में मैं रहता हूँ, उसी लिबास को पहनकर दिनभर सड़कों की धूल फांकते हुए मैं वहां पहुंचा था. मुझे रास्ते में रूककर कहीं पर थोडा साफ़-सुथरा हो लेना चाहिए था लेकिन मैंने उसे तवज्जोह नहीं दी. जब मैं वहां पहुंचा तो दरबान ने मुझे भीतर आने से मना कर दिया.
“लेकिन मैं तो नसरुद्दीन हूँ! मैं दावत का ख़ास मेहमान हूँ!”
“वो तो मैं देख ही रहा हूँ” – दरबान हंसते हुए बोला. वह मेरी तरफ झुका और धीरे से बोला – “और मैं खलीफा हूँ.” यह सुनकर उसके बाकी दरबान दोस्त जोरों से हंस पड़े. फिर वे बोले – “दफा हो जाओ बड़े मियां, और यहाँ दोबारा मत आना!”
कुछ सोचकर मैं वहां से चल दिया. दावतखाना शहर के चौराहे पर था और उससे थोड़ी दूरी पर मेरे एक दोस्त का घर था. मैं अपने दोस्त के घर गया.
“नसरुद्दीन! तुम यहाँ!” – दोस्त ने मुझे गले से लगाया और हमने साथ बैठकर इस मुलाक़ात के लिए अल्लाह का शुक्र अदा किया. फिर मैं काम की बात पर आ गया.
“तुम्हें वो लाल कढ़ाईदार शेरवानी याद है जो तुम मुझे पिछले साल तोहफे में देना चाहते थे?” – मैंने दोस्त से पूछा.
“बेशक! वह अभी भी आलमारी में टंगी हुई तुम्हारा इंतज़ार कर रही है. तुम्हें वह चाहिए?
“हाँ, मैं तुम्हारा अहसानमंद हूँ. लेकिन क्या तुम उसे कभी मुझसे वापस मांगोगे? – मैंने पूछा.
“नहीं, मियां! जो चीज़ मैं तुम्हें तोहफे में दे रहा हूँ उसे भला मैं वापस क्यों मांगूंगा?
“शुक्रिया मेरे दोस्त” – मैं वहां कुछ देर रुका और फिर वह शेरवानी पहनकर वहां से चल दिया. शेरवानी में किया हुआ सोने का बारीक काम और शानदार कढ़ाई देखते ही बनती थी. उसके बटन हाथीदांत के थे और बैल्ट उम्दा चमड़े की. उसे पहनने के बाद मैं खानदानी आदमी लगने लगा था.
दरबानों ने मुझे देखकर सलाम किया और बाइज्ज़त से मुझे दावतखाने ले गए. दस्तरखान बिछा हुआ था और तरह-तरह के लज़ीज़ पकवान अपनी खुशबू फैला रहे थे और बड़े-बड़े ओहदेवाले लोग मेरे लिए ही खड़े हुए इंतज़ार कर रहे थे. किसी ने मुझे ख़ास मेहमान के लिए लगाई गई कुर्सी पर बैठने को कहा. लोग फुसफुसा रहे थे – “सबसे बड़े आलिम मुल्ला नसरुद्दीन यही हैं”. मैं बैठा और सारे लोग मेरे बैठने के बाद ही खाने के लिए बैठे.
वे सब मेरी और देख रहे थे कि मैं अब क्या करूँगा. खाने से पहले मुझे बेहतरीन शोरबा परोसा गया. वे सब इस इंतज़ार में थे कि मैं अपना प्याला उठाकर शोरबा चखूँ. मैं शोरबा का प्याला हाथ में लेकर खड़ा हो गया. और फिर एक रस्म के माफिक मैंने शोरबा अपनी शेरवानी पर हर तरफ उड़ेल दिया.
वे सब तो सन्न रह गए! किसी का मुंह खुला रह गया तो किसी की सांस ही थम गई. फिर वे बोले – “आपने ये क्या किया, हज़रत! आपकी तबियत तो ठीक है!?”
मैंने चुपचाप उनकी बातें सुनी. उन्होंने जब बोलना बंद कर दिया तो मैंने अपनी शेरवानी से कहा – “मेरी प्यारी शेरवानी. मुझे उम्मीद है कि तुम्हें यह लज़ीज़ शोरबा बहुत अच्छा लगा होगा. अब यह बात साबित हो गई है कि यहाँ दावत पर तुम्हें ही बुलाया गया था, मुझे नहीं.”



@xyz@“रोटी क्या है?”@xyz@मुल्ला नसरुद्दीन किस्से@xyz@
एक बार मुल्ला नसीरुद्दीन पर राजदरबार में मुकदमा चला की वे राज्य की सुरक्षा के लिए खतरा बन गए हैं और राज्य भर में घूमकर दार्शनिकों, धर्मगुरुओं, राजनीतिज्ञों और प्रशासनिक अधिकारियों के बारे में लोगों से कह रहे हैं की वे सभी अज्ञानी, अनिश्चयी और सत्य से अनभिज्ञ हैं. मुक़दमे की कार्रवाई में भाग लेने के लिए राज्य के दार्शनिकों, धर्मगुरुओं, नेताओं, और अधिकारियों को भी बुलाया गया.
दरबार में राजा ने मुल्ला से कहा – “पहले तुम अपनी बात दरबार के सामने रखो”.
मुल्ला ने कहा – “कुछ कागज़ और कलमें मंगा लीजिये.” कागज़ और कलमें मंगा ली गईं.
“सात बुद्धिमान व्यक्तियों को एक-एक कागज़ और कलम दे दीजिये” – मुल्ला ने कहा. ऐसा ही किया गया.
“अब सातों तथाकथित बुद्धिमान सज्जन अपने-अपने कागज़ पर इस प्रश्न का उत्तर लिख दें – ‘रोटी क्या है?'”
बुद्धिमान सज्जनों ने अपने-अपने उत्तर कागज़ पर लिख दिए. सभी उत्तर राजा और दरबार में उपस्थित जनता को पढ़कर सुनाए गए.
पहले ने लिखा – “रोटी भोजन है”.
दूसरे ने लिखा – “यह आटे और पानी का मिश्रण है”.
तीसरे ने लिखा – “यह ईश्वर का वरदान है”.
चौथे ने लिखा – “यह पकाया हुआ आटे का लौंदा है”.
पाँचवे ने लिखा – “इसका उत्तर इसपर निर्भर करता है कि ‘रोटी’ से आपका अभिप्राय क्या है?”
छठवें ने लिखा – “यह पौष्टिक आहार है”.
और सातवें ने लिखा – “कुछ कहा नहीं जा सकता”.
मुल्ला ने सभी उपस्थितों से कहा – “यदि इतने विद्वान और गुणी लोग इसपर एकमत नहीं हैं कि रोटी क्या है तो वे और दूसरी बातों पर निर्णय कैसे दे सकते हैं? वे यह कैसे कह सकते हैं कि मैं लोगों को गलत बातें सिखाता हूँ? क्या आप महत्वपूर्ण मामलों में परामर्श और निर्णय देने का अधिकार ऐसे लोगों को दे सकते हैं? जिस चीज़ को वे रोज़ खाते हैं उसपर वे एकमत नहीं हैं फिर भी वे एकस्वर में कहते हैं कि मैं लोगों की मति भ्रष्ट करता हूँ!”



@xyz@मुल्ला नसरुद्दीन के चंद छोटे किस्से - 1@xyz@मुल्ला नसरुद्दीन किस्से@xyz@
एक दिन मुल्ला नसरुद्दीन अपने गधे पर बैठकर किसी दूसरे शहर से अपने गाँव आया. लोगों ने उसे रोककर कहा – “मुल्ला, तुम अपने गधे पर सामने पीठ करके क्यों बैठे हो?” मुल्ला ने कहा – “मैं यह जानता हूँ कि मैं कहाँ जा रहा हूँ लेकिन मैं यह देखना चाहता हूँ कि मैं कहाँ से आ रहा हूँ.

* * * * *
उसी शाम मुल्ला रसोई में कुछ बना रहा था. वह अपने पड़ोसी के पास गया और उससे एक बरतन माँगा और वादा किया कि अगली सुबह उसे वह बरतन लौटा देगा.
अगले दिन मुल्ला पड़ोसी के घर बरतन लौटाने के लिए गया. पडोसी ने मुल्ला से अपना बरतन ले लिया और देखा कि उसके बरतन के भीतर वैसा ही एक छोटा बरतन रखा हुआ था. पड़ोसी ने मुल्ला से पूछा – “मुल्ला! यह छोटा बरतन किसलिए?” मुल्ला ने कहा – “तुम्हारे बरतन ने रात को इस बच्चे बरतन को जन्म दिया इसलिए मैं तुम्हें दोनों वापस कर रहा हूँ.”
पड़ोसी को यह सुनकर बहुत ख़ुशी हुई और उसने वे दोनों बरतन मुल्ला से ले लिए. अगले ही दिन मुल्ला दोबारा पड़ोसी के घर गया और उससे पहलेवाले बरतन से भी बड़ा बरतन माँगा. पडोसी ने ख़ुशी-ख़ुशी उसे बड़ा बरतन दे दिया और अगले दिन का इंतज़ार करने लगा.
एक हफ्ता गुज़र गया लेकिन मुल्ला बरतन वापस करने नहीं आया. मुल्ला और पडोसी बाज़ार में खरीदारी करते टकरा गए. पडोसी ने मुल्ला से पूछा – “मुल्ला! मेरा बरतन कहाँ है?” मुल्ला ने कहा – “वो तो मर गया!” पडोसी ने हैरत से पूछा – “ऐसा कैसे हो सकता है? बरतन भी कभी मरते हैं!” मुल्ला बोला – “क्यों भाई, अगर बरतन जन्म दे सकते हैं तो मर क्यों नहीं सकते?”

* * * * *
एक दिन मुल्ला और उसका एक दोस्त कहवाघर में बैठे चाय पी रहे थे और दुनिया और इश्क के बारे में बातें कर रहे थे. दोस्त ने मुल्ला से पूछा – “मुल्ला! तुम्हारी शादी कैसे हुई?”
मुल्ला ने कहा – “यार, मैं तुमसे झूठ नहीं बोलूँगा. मैंने अपनी जवानी सबसे अच्छी औरत की खोज में बिता दी. काहिरा में मैं एक खूबसूरत, और अक्लमंद औरत से मिला जिसकी आँखें जैतून की तरह गहरी थीं लेकिन वह नेकदिल नहीं थी. फिर बग़दाद में भी मैं एक औरत से मिला जो बहुत खुशदिल और सलीकेदार थी लेकिन हम दोनों के शौक बहुत जुदा थे. एक के बाद दूसरी, ऐसी कई औरतों से मैं मिला लेकिन हर किसी में कोई न कोई कमी पाता था. और फिर एक दिन मुझे वह मिली जिसकी मुझे तलाश थी. वह सुन्दर थी, अक्लमंद थी, नेकदिल थी और सलीकेदार भी थी. हम दोनों में बहुत कुछ मिलता था. मैं तो कहूँगा कि वह पूरी कायनात में मेरे लिए ही बनी थी…” दोस्त ने मुल्ला को टोकते हुए कहा – “अच्छा! फिर क्या हुआ!? तुमने उससे शादी कर ली!”
मुल्ला ने ख्यालों में खोए हुए चाय की एक चुस्की ली और कहा – “नहीं दोस्त! वो तो दुनिया के सबसे अच्छे आदमी की तलाश में थी.”

* * * * *
एक दिन मुल्ला बाज़ार गया और उसने एक इश्तेहार लगाया जिसपर लिखा था : “जिसने भी मेरा गधा चुराया है वो मुझे उसे लौटा दे. मैं उसे वह गधा ईनाम में दे दूंगा”.
“नसरुद्दीन!” – लोगों ने इश्तेहार पढ़कर कहा – “ऐसी बात का क्या मतलब है!? क्या तुम्हारा दिमाग फिर गया है?”
“दुनिया में दो ही तरह के तोहफे सबसे अच्छे होते हैं” – मुल्ला ने कहा – “पहला तो है अपनी खोई हुई सबसे प्यारी चीज़ को वापस पा लेना, और दूसरा है अपनी सबसे प्यारी चीज़ को ही किसी को दे देना.”

* * * * *





@xyz@मुल्ला नसरुद्दीन के चंद छोटे किस्से – 2@xyz@मुल्ला नसरुद्दीन किस्से@xyz@
मुल्ला अपने शागिर्दों के साथ एक रात अपने घर आ रहा था कि उसने देखा एक घर के सामने कुछ चोर खड़े हैं और ताला तोड़ने की कोशिश कर रहे हैं.
मुल्ला को लगा कि ऐसे मौके पर कुछ कहना खतरे से खाली न होगा इसलिए वह चुपचाप चलता रहा. मुल्ल्ला के शागिर्दों ने भी यह नज़ारा देखा और उनमें से एक मुल्ला से पूछ बैठा – “वे लोग वहां दरवाजे के सामने क्या कर रहे हैं?
“श्श्श…” – मुल्ला ने कहा – “वे सितार बजा रहे हैं.”
“लेकिन मुझे तो कोई संगीत सुनाई नहीं दे रहा” – शागिर्द बोला.
“वो कल सुबह सुनाई देगा” – मुल्ला ने जवाब दिया.

* * * * *
एक दिन बाज़ार में कुछ गाँव वालों ने मुल्ला को घेर लिया और उससे बोले – “नसरुद्दीन, तुम इतने आलिम और जानकार हो. तुम हम सबको अपना शागिर्द बना लो और हमें सिखाओ कि हमें कैसी ज़िन्दगी जीनी चाहिए और क्या करना चाहिए”.
मुल्ला ने कुछ सोचकर कहा – “ठीक है. सुनो. मैं तुम्हें पहला सबक यहीं दे देता हूँ. सबसे ज़रूरी बात यह है कि हमें अपने पैरों की अच्छी देखभाल करनी चाहिए और हमारी जूतियाँ हमेशा दुरुस्त और साफसुथरी होनी चाहिए”. 
लोगों ने मुल्ला की बात बहुत आदरपूर्वक सुनी. फिर उनकी निगाह मुल्ला के पैरों की तरफ गई. मुल्ला के पैर बहुत गंदे थे और उसकी जूतियाँ बेहद फटी हुई थीं.
किसी ने मुल्ला से कहा – “नसरुद्दीन, लेकिन तुम्हारे पैर तो बहुत गंदे हैं और तुम्हारी जूतियाँ भी इतनी फटी हैं कि किसी भी वक़्त पैर से अलग हो जाएँगी. तुम खुद तो अपनी सीख पर अमल नहीं करते हो और हमें सिखा रहे हो कि हमें क्या करना चाहिए!”
“अच्छा!” – मुल्ला ने कहा – “लेकिन मैं तो तुम लोगों की तरह किसी से ज़िन्दगी जीने के सबक सिखाने की फरियाद नहीं करता!”

* * * * * 
आधी रात के वक़्त घर के बाहर दो व्यक्तियों के झगड़ने की आवाज़ सुनकर मुल्ला की नींद खुल गई. कुछ वक़्त तक तो मुल्ला इंतज़ार करता रहा कि दोनों का झगड़ा ख़त्म हो जाये और उसे फिर से नींद आ जाये लेकिन झगड़ा जारी रहा.
कड़ाके की ठंड पड़ रही थी. मुल्ला अपने सर और बदन को कसकर रजाई से लपेटकर घर के बाहर आया. उसने उन दोनों झगड़ा करनेवालों को अलग करने की कोशिश की. वे दोनों तो अब मारपीट पर उतारू हो गए थे. 
मुल्ला ने जब उन दोनों को न झगड़ने की समझाइश दी तो उनमें से एक आदमी ने यकायक मुल्ला की रजाई छीन ली और फिर दोनों आदमी भाग गए.
नींद से बोझिल और थका हुआ मुल्ला घर में दाखिल होकर बिस्तर पर धड़ाम से गिर गया. मुल्ला की बीबी ने पूछा – “बाहर झगड़ा क्यों हो रहा था?”
“रजाई के कारण” – मुल्ला ने कहा – “रजाई चली गई और झगडा ख़तम हो गया”.

* * * * *




@xyz@मुल्ला नसरुद्दीन के चंद छोटे किस्से – 3@xyz@मुल्ला नसरुद्दीन किस्से@xyz@
कल मुल्ला नसरुद्दीन के किस्सों पर हिमांशु जी की अच्छी टिपण्णी आई – “मुल्ला के यह किस्से रोचक तो हैं ही, अर्थगर्भित भी हैं। मुझे तो यह प्रबोध देते जान पड़ते हैं हमेशा।” – सच कहते हैं हिमांशु. कभी- मुल्ला के बेतुके से प्रतीत होने वाले किस्से भी ज़ेन कथाओं की भांति जीवन और संसार के किसी गहरे पक्ष की ओर इंगित करते हैं.
यह कोई ज़रूरी नहीं कि ये किस्से वाकई मुल्ला के ही हों. यह भी तय नहीं है कि मुल्ला नसरुद्दीन नामक कोई शख्स वाकई कभी हुआ भी हो या नहीं. कुछ लोग अभी भी तुर्की में उसकी कथित कब्र देखने जाते हैं. खैर, मुल्ला के छोटे-छोटे किस्सों की कड़ी में प्रस्तुत हैं चंद और छोटे किस्से:

* * * * *
किस्मत सबकी पलटा खाती है. एक वक़्त ऐसा भी आया कि मुल्ला को खाने के लाले पड़ गए. बहुत सोचने के बाद मुल्ला को लगा कि भीख मांगने से अच्छा पेशा और कोई नहीं हो सकता इसलिए वो शहर के चौक पर खड़ा होकर रोज़ भीख मांगने लगा.
मुल्ला के बेहतर दिनों में उससे जलनेवालों ने जब मुल्ला को भीख मांगते देखा तो उसका मजाक उड़ाने के लिए वे उसके सामने एक सोने का और एक चांदी का सिक्का रखते और मुल्ला से उनमें से कोई एक सिक्का चुनने को कहते. मुल्ला हमेशा चांदी का सिक्का लेकर उनको दुआएं देता और वे मुल्ला की खिल्ली उड़ाते.
मुल्ला का एक चाहनेवाला यह देखकर बहुत हैरान भी होता और दुखी भी. उसने एक दिन मौका पाकर मुल्ला से उसके अजीब व्यवहार का कारण पूछा – “मुल्ला, आप जानते हैं कि सोने के एक सिक्के की कीमत चांदी के कई सिक्कों के बराबर है फिर भी आप अहमकों की तरह हर बार चांदी का सिक्का लेकर अपने दुश्मनों को अपने ऊपर हंसने का मौका क्यों देते हैं.”
“मेरे अज़ीज़ दोस्त” – मुल्ला ने कहा – “मैंने तुम्हें सदा ही समझाया है कि चीज़ें हमेशा वैसी नहीं होतीं जैसी वो दिखती हैं. क्या तुम्हें वाकई ये लगता है कि वे लोग मुझे बेवकूफ साबित कर देते हैं? सोचो, अगर एक बार मैंने उनका सोने का सिक्का कबूल कर लिया तो अगली बार वे मुझे चांदी का सिक्का भी नहीं देंगे. हर बार उन्हें अपने ऊपर हंसने का मौका देकर मैंने चांदी के इतने सिक्के जमा कर लिए हैं कि मुझे अब खाने-पीने की फ़िक्र करने की कोई ज़रुरत नहीं है.”

* * * * *
एक दिन मुल्ला के एक दोस्त ने उससे पूछा – “मुल्ला, तुम्हारी उम्र क्या है?”
मुल्ला ने कहा – “पचास साल.”
“लेकिन तीन साल पहले भी तुमने मुझे अपनी उम्र पचास साल बताई थी!” – दोस्त ने हैरत से कहा.
“हाँ” – मुल्ला बोला – “मैं हमेशा अपनी बात पर कायम रहता हूँ”.

* * * * *
“जब मैं रेगिस्तान में था तब मैंने खूंखार लुटेरों की पूरी फौज को भागने पर मजबूर कर दिया था” – मुल्ला ने चायघर में लोगों को बताया.
“वो कैसे मुल्ला!?” – लोगों ने हैरत से पूछा.
“बहुत आसानी से!” – मुल्ला बोला – “मैं उन्हें देखते ही भाग लिया और वे मेरे पीछे दौड़ पड़े!”

* * * * *
एक सुनसान रास्ते में घूमते समय नसरुद्दीन ने घोड़े पर सवार कुछ लोगों को अपनी और आते देखा. मुल्ला का दिमाग चलने लगा. उसने खुद को लुटेरों के कब्जे में महसूस किया जो उसकी जान लेने वाले थे. उसके मन में खुद को बचाने की हलचल मची और वह सरपट भागते हुए सड़क से नीचे उतरकर दीवार फांदकर कब्रिस्तान में घुस गया और एक खुली हुई कब्र में लेट गया.
घुडसवारों ने उसे भागकर ऐसा करते देख लिया. कौतूहलवश वे उसके पीछे लग लिए. असल में घुडसवार लोग तो साधारण व्यापारी थे. उन्होंने मुल्ला को लाश की तरह कब्र में लेटे देखा. 
“तुम कब्र में क्यों लेटे हो? हमने तुम्हें भागते देखा. क्या हम तुम्हारी मदद कर सकते हैं? तुम यहाँ क्या कर रहे हो?” – व्यापारियों ने मुल्ला से पूछा.
“तुम लोग सवाल पूछ रहे हो लेकिन यह ज़रूरी नहीं कि हर सवाल का सीधा जवाब हो” – मुल्ला अब तक सब कुछ समझ चुका था – “सब कुछ देखने के नज़रिए पर निर्भर करता है. मैं यहाँ तुम लोगों के कारण हूँ, और तुम लोग यहाँ मेरे कारण हो”.

* * * * *
मुल्ला एक दिन दूसरे शहर गया और उसने वहां एक दूकान के सामने एक आदमी खड़ा देखा जिसकी दाढ़ी बेतरतीब बढ़ी हुई थी. मुल्ला ने उस आदमी से पूछा – “क्यों मियां, तुम दाढ़ी कब बनाते हो?”
उस आदमी ने जवाब दिया – “दिन में 20-25 बार.”
मुल्ला ने कहा – “क्यों बेवकूफ बनाते हो मियां!”
आदमी बोला – “नहीं. मैं नाइ हूँ.”

* * * * *
एक दिन मुल्ला का एक दोस्त उससे एक-दो दिन के लिए मुल्ला का गधा मांगने के लिए आया. मुल्ला अपने दोस्त को बेहतर जानता था और उसे गधा नहीं देना चाहता था. मुल्ला ने अपने दोस्त से यह बहाना बनाया कि उसका गधा कोई और मांगकर ले गया है. ठीक उसी समय घर के पिछवाड़े में बंधा हुआ मुल्ला का गधा रेंकने लगा.
गधे के रेंकने की आवाज़ सुनकर दोस्त ने मुल्ला पर झूठ बोलने की तोहमत लगा दी.
मुल्ला ने दोस्त से कहा – “मैं तुमसे बात नहीं करना चाहता क्योंकि तुम्हें मेरे से ज्यादा एक गधे के बोलने पर यकीन है.”

* * * * * 
एक बार मुल्ला को लगा कि लोग मुफ्त में उससे नसीहतें लेकर चले जाते हैं इसलिए उसने अपने घर के सामने इश्तेहार लगाया: “सवालों के जवाब पाइए. किसी भी तरह के दो सवालों के जवाब सिर्फ 100 दीनार में”
एक आदमी मुल्ला के पास अपनी तकलीफ का हल ढूँढने के लिए आया और उसने मुल्ला के हाथ में 100 दीनार थमाकर पूछा – “दो सवालों के जवाब के लिए 100 दीनार ज्यादा नहीं हैं?”
“नहीं” – मुल्ला ने कहा – “आपका दूसरा सवाल क्या है?”

* * * * *



@xyz@हाजिरजवाबी@xyz@मुल्ला नसरुद्दीन किस्से@xyz@
मुल्ला नसीरुद्दीन ने एक दिन अपने शिष्यों से कहा – “मैं अंधेरे में भी देख सकता हूँ”।
एक विद्यार्थी ने कौतूहलवश उससे पूछा – “ऐसा है तो आप रात में लालटेन लेकर क्यों चलते हैं?”
“ओह, वो तो इसलिए कि दूसरे लोग मुझसे टकरा न जायें” – मुल्ला ने मुस्कुराते हुए कहा।






@xyz@पृथ्वी का केंद्र@xyz@मुल्ला नसरुद्दीन किस्से@xyz@
एक दिन मुल्ला के दोस्त ने मुल्ला से पूछा, ’’ क्या तुम जानते हो पृथ्वी का केंद्र कहां है।’’ मुल्ला ने तुरंत कहा, ’’बिलकुल, मुझे पता है इस पृथ्वी का केंद्र कहां है।’’ मुल्ला के दोस्त ने कहा, ’’ ठीक है बताओं कहां है। मुल्ला ने कहा, ’’ मेरे गधे के दाएं पैर के खुर के नीचे’’ मुल्ला के दोस्त ने कहा, ’’ तुम इतने यकीन से कैसे कह सकते हो।’’ मुल्ला ने बड़े ही इत्मिनान से कहा, ’’ अगर यकीन न आए तो खुद ही चैक कर लो।’’  
  


@xyz@न्सरूदीन: मुझे तलाक चाहिए@xyz@मुल्ला नसरुद्दीन किस्से@xyz@
मुल्ला नसरूदी अपने गांव में जज के पास गया और कहा कि वह अपनी पत्नी से तलाक लेना चाहता है पर जब जज ने मुल्ला से पूछा कि उसकी पत्नी का नाम क्या है तो मुल्ला ने कहा ’’मुझे नहीं पता’’ जज बहुत हैरान हुआ और उन्होंने मुल्ला से पूछा, ’’तुम्हारी शादी को कितना समय हुआ है’’ मुल्ला ने कहा ’’पांच साल’’ जज ने हैरान होकर कहा ’’मुल्ला-तुम यह कहना चाहते हो कि शादी के पांच साल बाद भी तुम्हें अपनी पत्नी का नाम नहीं पता’’ मुल्ला नसरूदीन ने कहा ’’ जी, आपने बिलकुल ठीक सुना, मुझे नहीं पता’’ जज ने कहा ’’पर, ऐसा क्यों’’ नसरूदीन ने बड़े ही भोले भाव से कहा ’’क्योंकि मेरा उससे कोई भी सामाजिक रिश्ता नहीं है’’   



@xyz@आनंद की तलाश में भटकता आदमी@xyz@मुल्ला नसरुद्दीन किस्से@xyz@
एक दिन मुल्ला नसरूदीन किसी दूसरे शहर के आदमी से बात करने लगा। उस आदमी ने बड़े ही दुखी स्वर में कहा ’’मेरे पास भरपूर धन-दौलत है फिर भी मैं दुखी और उदास रहता हूं।’’ मैंने अपना सारा पैसा इकट्ठा किया और खुशी की तलाश में ईधर उधर भटका, पर मुझे खुशी नहीं मिली। जैसे ही वह आदमी अगली बात कहने लगा मुल्ला ने उसका पैसों से भरा बैग छीना और भाग लिया। उस आदमी ने मुल्ला का खूब पीछा किया पर मुल्ला उसकी आंखों से ओझल हो गया। बहुत देर बाद उस आदमी बहुत दूर अपना पैसों से भरा बैग दिखाई दिया। वह कूदता कूदता अपने बैग की तरफ आया। तब पेड़ के पीछे छिपा मुल्ला उसके सामने आया और उसके हंसते और खिलखिलाते चेहरे को देखा। वह आदमी अपना बैग मिलने पर खुशी के मारे नाच रहा था तब मुल्ला ने मन में सोचा ’’ यह भी उदास आदमी को खुश करने का एक अच्छा तरीका है’’ 

  
 @xyz@मुल्ला के घर चोर@xyz@मुल्ला नसरुद्दीन किस्से@xyz@
मुल्ला नसरूदीन और उसकी पत्नी रात को अपने बैड पर सो रहे थे। मुल्ला की पत्नी चैंकते हुए उठी और कहा ’’सुनो जी, लगता है घर में कोई चोर घुस आया है’’ मुल्ला ने बड़ी ही शांति से उत्तर दिया, ’’ मुझे लगता है चोर को अपना काम करने दो, वैसे भी हमारे घर कुछ ऐसा सामान नहीं है जिसे चोर चुराए।’’ मुल्ला की पत्नी ने मुल्ला को डांटते हुए कहा, ’’मूर्खोंवाली बातें मत करो, ऐसा नहीं हैं,’’ इसलिए जाओ और उसे पकड़ों। फिर मुल्ला ने सोचते हुए कहा, ’’ अच्छा-ऐसा है, ठीक है, तो पहले उसे घर का कुछ अच्छा सामान चुराने दो, फिर मैं उससे वह सामान चुरा लूंगा। आखिर मुझे भी तो पता चले घर में अच्छा क्या रखा है।’’  





 @xyz@नसरूदीन की शर्ट का गिरना@xyz@मुल्ला नसरुद्दीन किस्से@xyz@
एक बार मुल्ला नसरूदीन और उसकी पत्नी बालकनी में बैठकर चाय पी रहे थे अचानक हवा का झौंका आया और मुल्ला की टंगी हुई शर्ट उसकी पत्नी के पैरों के पास गिर पड़ी मुल्ला ने जैसे ही यह देखा, भगवान का शुक्रिया अदा करना शुरू किया। मुल्ला की पत्नी ने मुल्ला से कहा, ’’ऐसा क्या हुआ जो आप भगवान का शुक्रिया अदा कर रहे हो।’’ मुल्ला ने कहा, ’’ शुक्र है शर्ट में मैं नहीं था, इसलिए’’    



@xyz@मुल्ला की स्पीच@xyz@मुल्ला नसरुद्दीन किस्से@xyz@
एक बार मुल्ला को सभी लोगों के सामने धार्मिक स्पीच देनी थी। पर मुल्ला ने किसी भी विषय पर कुछ भी तैयार नहीं कर रखा था। मुल्ला ने तुरंत ही एक विषय के बारे में सोचा और बोलने लगा। ’’प्यारे लोगों, हमें अपनी पत्नियों को मेकअप करने से ज़रूर रोकना चाहिए, मेकअप करना उचित ही नहीं है बल्कि पाप, कायरतापूर्ण व अपवित्र कार्य हैं। कोई भी व्यक्ति जो अपनी बीवी को मेकअप करने देता है, उसे खुद पर शर्म आनी चाहिए।’’ तुरंत ही दूसरे आदमी ने कहा, ’’पर मुल्ला, तुम्हारी बीवी तो खूब मेकअप करती है’’ मुल्ला ने तुरंत कहा, ’’ हां, यह बात तो है, पर उसपर अच्छा भी बड़ा लगता है, है ना’’    






@xyz@शिकायत मुल्ला की पत्नी की@xyz@मुल्ला नसरुद्दीन किस्से@xyz@
एक बार सभी लोग मुल्ला के घर इकट्ठे होकर आए और मुल्ला से कहा, ’’अपनी पत्नी को संभालों, जब देखो यहां-वहां घूमती रहती है, औरतों को ऐस ईधर घूमना ठीक नहीं है।’’ मुल्ला ने कहा, ’’ ठीक है जब वह ईधर घूमने आएगी तो मैं उससे ज़रूर कह दूंगा।’’    


@xyz@नसरूदीन का खुजूर खाना@xyz@मुल्ला नसरुद्दीन किस्से@xyz@
एक बार एक आदमी ने मुल्ला नसरूदीन को खजूर के साथ गिटक भी खाते हुए देखा उस आदमी ने कहा, ’’ मुल्ला, तुम खुजूर के साथ गिटक क्यों खा रहे हो।’’ मुल्ला ने कहा,’’ क्योंकि मैंने दुकानदार को पूरे खुजूर के पैसे दिए हैं, केवल ऊपर- ऊपर के छिलके के नहीं।’’  



 @xyz@नसरूदीन रोया पत्नी के मरने पर नहीं,गधे के मरने पर@xyz@मुल्ला नसरुद्दीन किस्से@xyz@
एक बार मुल्ला नसरूदीन की पत्नी मर गई। पर मुल्ला ने आंख से एक आंसू भी नहीं टपकाया। लोगों ने सोचा मुल्ला को सदमा लग गया है। पर उसी हफते मुल्ला का गधा मर गया, मुल्ला खूब जोर जोर से रोया। इतना ज़ोर से कि मुल्ला को संभालना ही मुश्किल हो गया। कुछ समय बाद लोगों ने हैरानी से पूछा, ’’मुल्ला, जब तुम्हारी पत्नी मरी तो तुम रोए नहीं, और गधे के मरने पर इतना हाहाकार।’’ मुल्ला ने बड़ी ही मासूमियत से कहा, ’’ पत्नी के मरने पर सभी ने कहा था कि मैं परेशान न होउं, मुझे नई पत्नी ला देंगे। पर गधे के मरने पर किसी ने भी कुछ नहीं कहा। इसलिए मैं जोर जोर से रोया।’’   



@xyz@तुम नदी पार कर ही चुके हो@xyz@मुल्ला नसरुद्दीन किस्से@xyz@
एक बार मुल्ला नदी किनारे खड़ा था। दूसरी तरफ से एक आदमी ने मुल्ला को आवाज़ लगाई, ’’ मैं नदी पार कैसे करूं’’ मुल्ला ने अपने दाएं बांए देखा और कहां, ’’ तुम तो पहले ही नदी पार कर चुके हो।’’    




@xyz@तीन दुनी चार@xyz@मुल्ला नसरुद्दीन किस्से@xyz@
एक बार मुल्ला दूसरे शहर गया हुआ था। वहां एक आदमी ने मुल्ला से पूछा, ’’ तीन गुणा दो कितनी होते हैं’’ मुल्ला ने कहा, ’’ चार’’। उस आदमी ने कहा, ’’नहीं, छः होते हैं’’ मुल्ला ने कहा, ’’ मैं गलत नहीं हूं, दरअसल जिस शहर से मैं हूं वहां का गणित यहां के गणित से अलग हैं, इसलिए।’’    




@xyz@नसरूदीन की मंगनी@xyz@मुल्ला नसरुद्दीन किस्से@xyz@
एक बार मुल्ला नसरूदीन की मंगनी हुई। मुल्ला अपनी सासू-मां से मिलने के लिए गया। मुल्ला की सासू ने कहा, ’’ तुम सच सच बताओं, क्या यह तुम्हारी पहली शादी हो रही है।’’ मुल्ला ने कहा, ’’ मैं अपने चार बच्चों की कसम खाकर कहता हूं, यह मेरी पहली शादी हो रही है।   




@xyz@नसरूदीन के घर दोस्त का आना@xyz@मुल्ला नसरुद्दीन किस्से@xyz@
एक बार मुल्ला नसरूदीन के घर उसका दोस्त आया। मुल्ला ने उसे बिठाया और खाने के लिए स्ट्रोबेरी दी। थोड़ी देर बाद मुल्ला ने फिर स्ट्रोबेरी खाने के लिए कहा। मुल्ला के दोस्त ने कहा, ’’ नहीं मैं पहले ही पांच खा चुका हूं।’’ मुल्ला ने कहा, ’’ आमतौर पर मैं गिनता नहीं, पर अभी तक तुम दस खजूर खा चुके हो।’’   




@xyz@एक प्रश्न और एक सेब@xyz@मुल्ला नसरुद्दीन किस्से@xyz@
एक बार एक आदमी मुल्ला से प्रश्न पूछने लगा। मुल्ला ने उस आदमी के पास सेबों की टोकरी देखी और कहा, ’’ मैं सवाल के जवाब में एक सेब लूंगा’’ उस आदमी ने कहा ठीक है। धीरे धीरे मुल्ला सवालों के जवाब देता गया और सेब खाता गया। उस आदमी के पास सारे सेब खत्म हो गए। अंत में उस आदमी ने पूछा, ’’ ये बात तो बताओ, तुमने इतने सारे सेब कैसे खा लिए।’’ मुल्ला ने कहा, ’’ अब तुम्हारे पास कोई सेब नहीं बचा, मैं तुम्हारे किसी प्रश्न का जवाब नहीं दूंगा।’’   




@xyz@मुल्ला के घर हुआ बच्चा@xyz@मुल्ला नसरुद्दीन किस्से@xyz@
मुल्ला के दोस्त ने मुल्ला को बधाई देते हुए कहा, ’’ मुबारक हो तुम्हारे घर बच्चा हुआ है’’ मुल्ला ने कहा, ’’ धन्यवाद’’ मुल्ला के दोस्त ने कहा, ’’ लड़का हुआ है’’ मुल्ला ने कहा, ’’ नहीं’’ फिर मुल्ला के दोस्त ने कहा, ’’ जरूर लड़की हुई होगी। मुल्ला ने कहा, ’’हां, पर तुम्हे कैसे पता?’’    




@xyz@स्माधी पर पत्थर न लगाना@xyz@मुल्ला नसरुद्दीन किस्से@xyz@
मुल्ला बहुत बूढ़ा हो चुका था और मरने के बेहद करीब था। मुल्ला ने अपनी पत्नी से कहा, ’’ मेरे मरने के बाद मुझे दफना देना, पर मेरी समाधी पर पत्थर न लगाना।’’ मुल्ला की बीवी ने बड़ी हैरानी से कहा, ’’ क्यों?’’ मुल्ला ने कहा, ’’ मैं नहीं चाहता कि जब मैं स्वर्ग जा रहा हूं, तब यह पत्थर मुझे लगे और मुझे चोट पहुंचाए’’    




@xyz@कब होगा संसार खत्म ?@xyz@मुल्ला नसरुद्दीन किस्से@xyz@
एक बार एक दार्शनि व्यक्ति ने मुल्ला से कहा, ’’मुझे बहुत साल हो गए हैं, पूरे विश्व में घूमते, शोध करते पर मैं अब भी इस निश्कर्ष पर नहीं पहंुच पाया हूं कि यह संसार कब खत्म होगा, क्या तुम बता सकते हो?’’ मुल्ला ने कहा, ’’ बिलकुल मैं जानता हूं, यह संसार कब खत्म होगा’’ दार्शनिक ने कहा, ’’ क्या तुम अपना ज्ञान मुझ से सांझा करोगे। मुल्ला ने कहा, ’’ जिस दिन मैं मर जाउंगा, उस दिन यह संसार खत्म होगा।’’ दार्शनिक ने कहा, ’’ क्या सच्ची’’ मुल्ला ने कहा, ’’ बिलकुल, कम से कम मेरे लिए तो संसार उसी दिन खत्म होगा।’’ 



@xyz@क्या तुम सो रहे हो@xyz@मुल्ला नसरुद्दीन किस्से@xyz@
एक बार मुल्ला का दोस्त मुल्ला के घर आया और मुल्ला के लेटे हुए देखकर बोला मुल्ला, ’’ क्या तुम सो रहे हो?’’ मुल्ला ने कह, ’’ तुमने ऐसा प्रश्न क्यों पूछा?’’ मुल्ला के दोस्त ने कहा, ’’ इसलिए कि मुझे तीन सो रूपए चाहिएं।’’ मुल्ला ने कहा, ’’ तुम्हार पहला प्रश्न बिलकुल सही था, मैं सो रहा हूं। इसलिए मुझे परेशान मत करो और यहां से जाओ।’’   




@xyz@लालटेन के पीछे लड़ाई@xyz@मुल्ला नसरुद्दीन किस्से@xyz@
एक रात मुल्ला और उसकी बीवी सो रहे थे। दोनो ने बाहर दो आदमियों के लड़ने की आवाज़ सुनी। मुल्ला ने कहा, ’’ मैं देखकर आता हूं कि क्या बात है।’’ मुल्ला की बीवी ने कहा, ’’ नहीं, तुम सो जाआ।’’ मुल्ला ने कहा, ’’ठीक है’’ पर बाहर लड़ाई बढ़ती देख मुल्ला ने अपनी लालटेन उठाई और घर से बाहर गया। जैसे ही मुल्ला उनके पास पहुंचा तो उनमें से एक आदमी मुल्ला की लालटेन लेकर भाग गया। नसरूदीन वापस अपने कमरे में आ गया। मुल्ला की बीवी ने मुल्ला से पूछा, ’’ आखिर किसलिए लड़ाई कर रहे थे वे?’’ मुल्ला ने कहा, ’’ मेरी लालटेन के लिए।’’   





@xyz@ताकत का इमतिहान@xyz@मुल्ला नसरुद्दीन किस्से@xyz@
एक बार मुल्ला अपने कुछ दोस्तों के साथ गांव की चैपाल पर बैठा था। उनके बीच इस बात पर विचार हो रहा था कि जवानी से लेकर अब तक उनके अंदर ताकत को लेकर कितना परिवर्तन आया है, कोई बात कर रहा था कि वह कितना समझदार था, कोई बात कर रहा था कि वह कितना कमजोर था। तब नसरूदीन ने कहा, ’’ न केवल मैं उस समय समझदार था, बल्कि आज भी हूं, और न केवल मैं उस समय ताकतवर था, बल्कि आज भी हूं। मुल्ला के दोस्तों ने कहा, ’’ क्या वाकई’’ मुल्ला ने कहा, ’’ हां, मैं तो इसे आजमा भी चुका हूं।’’ मुल्ला के दोस्तों ने कहा, ’’ वो कैसे?’’ मुल्ला ने कहा, ’’ मेरे घर के बाहर एक चट्टान है, मैं अपनी जवानी में भी उसे नहीं उठा पाता था और आज भी उसे नहीं उठा पाता हूं।   




@xyz@मुझे कोई भी मूर्ख नहीं बना सकता@xyz@मुल्ला नसरुद्दीन किस्से@xyz@
एक बार बाजार में एक व्यक्ति मुल्ला से कहने लगा कि उसे कोई मूर्ख नहीं बना सकता। मुल्ला ने कहा, ’’ठीक है तुम एक घंटा यहां इंतजार करो मेरा, मैं आता हूं और फिर हम इस बारे में बात करेंगे कि कैसे मैं तुम्हे मूर्ख बना सकता हूं’’ वह आदमी तीन घंटे तक मुल्ला का इंतजार करता रहा पर मुल्ला नहीं आया, अंत में उसने पास वाली दुकान में बैठे आदमी से कहा, ’’ मुल्ला कब आएगा, मैं उसका इंतजार कर रहा हूं कि वो आए और मुझे मूर्ख बनाकर दिखाए’’ उस आदमी ने कहा, ’’फिर तुम्हें यहां रूकने की आवश्यकता नहीं है। क्योकि लगता है तुम पहले ही मूर्ख बन चुके हो।’’   




@xyz@किस पर है विश्वास बताओ@xyz@मुल्ला नसरुद्दीन किस्से@xyz@
मुल्ला के पड़ोसी ने मुल्ला से कहा, ’’ क्या मैं तुम्हारा गधा किराए पर ले सकता हूं।’’ मुल्ला ने कहा, ’’ मुझे बहुत खुशी होती यदि मैं तुम्हें दे सकता, पर मेरा गधा तो पहले ही कोई ले गया है।’’ इतने में मुल्ला की झोंपड़ी से गधे की आवाज़ आई। मुल्ला के पड़ौसी ने कहा, ’’ तुम तो कह रहे थे कि गधा कोई ले गया है।’’ मुल्ला ने कहा, ’’मुल्ला ने तपाक से कहा, तुम्हें मेरी बात पर ज्यादा विश्वास है या अंदर से आती आवाज़ पर।’’  





@xyz@यह पेड़ चार हज़ार वर्ष पुराना है@xyz@मुल्ला नसरुद्दीन किस्से@xyz@
साईटिस्ट:यह पेड़ चार हजार वर्ष पुराना है। मुल्ला: नहीं यह पेड़ चार हजार दो वर्ष पुराना है सांईटिस्ट: तुम ऐसा कैसे कह सकते हो। मुल्ला: क्योंकि तुमने मुझे दो साल पहले भी यही कहा था कि यह पेड़ चार हज़ार वर्ष पुराना है, इसलिए।    





@xyz@मुल्ला के कपड़ों का रोना@xyz@मुल्ला नसरुद्दीन किस्से@xyz@
मुल्ला की पत्नी को दूसरे कमरे से जोर जोर के रोने की आवाज़ आई, और वह भागकर दूसरे कमरे में गई। मुल्ला की पत्नी, ’’ आखिर इतनी जोर से कौन रो रहा है।’’ मुल्ला, ’’ मेरे कपड़े।’’ मुल्ला की पत्नी, ’’ पर तुम्हारे कपड़े कैसे रो सकते हैं।’’ मुल्ला, ’’ क्योंकि मैं भी मेरे कपड़ों में था, इसलिए।’’ 

 

@xyz@छरवाजा@xyz@मुल्ला नसरुद्दीन किस्से@xyz@
मुल्ला का दोस्त: मुल्ला, तुम अपने साथ हमेशा दरवाजा लेकर क्यों चलते हो। मुल्ला: क्योंकि मेेरे घर में जाने का रास्ता सिर्फ दरवाजे से है, कहीं कोई दरवाजा ले गया तो मैं अंदर कैसे जाउंगा।’’   



@xyz@सपने में अशरफियां@xyz@मुल्ला नसरुद्दीन किस्से@xyz@
एक बार मुल्ला नसरूदीन ने सपना देखा कि कोई आदमी उसे नौ सोने की अशरफियां दे रहा है और खुद दस रख रहा है। मुल्ला ने तुरंत आंख खोलकर अपना हाथ देखा, उसका हाथ खाली था। मुल्ला ने तुरंत आंख बंद की और कहा, ’’ ठीक है मैं नौ अशरफियों में ही काम चला लूंगा।’’   





@xyz@मेरा पैर दर्द कर रहा है@xyz@मुल्ला नसरुद्दीन किस्से@xyz@
मुल्ला को एक बार किसी ने आकर उसका पत्र लिखने के लिए कहा। मुल्ला ने पत्र लिखने से मना कर दिया और कहा कि उसका पैर दर्द है। दूसरे व्यक्ति ने कहा, ’’ पैर दर्द का पत्र लिखने से क्या संबंध मुल्ला ने कहा, ’’ दरअसल, मेरी लिखाई किसी को समझ नहीं आती, इसलिए मुझे पत्र के साथ ही जाना पड़ता है। पर क्या करूं, अभी मेरा पैर जो खराब है।’’   





@xyz@गवैया नसरूदीन@xyz@मुल्ला नसरुद्दीन किस्से@xyz@
एक बार नसरूदीन नहाने बाथरूम में गया और जोर जोर से गाने लगा। मुल्ला को उस दिन अपनी आवाज सुनकर बहुत अच्छा लगा। उसने सोचा कि अब वह भी गा सकता है। जब मुल्ला बाहर गांव में गया तो जोर जोर से गाने लगा। आस पास के व्यक्तियों ने कहा, ’’मुल्ला तुम बेसुरे हो, ऐसा गाना मत गाओ।’’ मुल्ला ने कहा, ’’ अच्छा, यदि तुम मेरे सुर देखना चाहते हो तो यहीं, बाथरूम बनवाओं और फिर सुनों मेरी आवाज़।’’  




@xyz@तुम्हारा नया घर कैसा है@xyz@मुल्ला नसरुद्दीन किस्से@xyz@
मुल्ला ने दोस्त से पूछा, ’’ तुम्हारा नया घर कैसा है’’ दोस्त ने कहा, ’’ अच्छा है, पर सूर्य की रोशनी थोड़ी कम आती है।’’ मुल्ला ने कहा, ’’ तो क्या बगीचे में सूर्य की रोशनी आती है।’’ दोस्त ने कहा, ’’ हां, भरपूर आती है।’’ मुल्ला ने कहा, फिर तो हो गई समस्या हल, ’’ घर को उठाकर बगीचे में रख दो।’’   





@xyz@सूर्य जरूरी या चांद@xyz@मुल्ला नसरुद्दीन किस्से@xyz@
एक बार मुल्ला के दोस्त ने पूछा कि मनुष्य के लिए क्या ज्यादा आवश्यक है। सूर्य या चंद्रमा। मुल्ला, ’’ सूर्य तो दिन की रोशनी में निकलता है, पर चांद तो रात को निकलता है,जब रोशनी की ज़रूरत होती है, इसलिए चांद ज़्यादा आवश्यक है।’’   




@xyz@गधे का गुम हो जाना@xyz@मुल्ला नसरुद्दीन किस्से@xyz@
एक बार नसरूदीन का गधा गुम हो गया। नसरूदीन एक तरफ जहां गली गली अपने गधे को ढूंढ रहा था, वहीं भगवान का शुक्रिया अदा भी कर रहा था। ठस बात पर मुल्ला के दोस्त ने मुल्ला से पूछा, ’’ तुम्हारा तो गधा गुम हुआ है, फिर तुम भगवान का शुक्रिया किस बात का कर रहे हो।’’ मूल्ला, ’’ मैं इस बात का शुक्रिया अदा कर रहा हूं कि, गधे पर मैं नहीं बैठा था, वरना मैं भी गुम हो जाता।’’   




@xyz@बांई तरफ @xyz@मुल्ला नसरुद्दीन किस्से@xyz@
कोई दरवाजा़ खटखटा रहा है मुल्ला नसरूदीन की पत्नी रात को घबराकर उठी और मुल्ला से कहा, ’’ लगता है बाहर कोई दरवाजा खटखटा रहा है, जरा तुम अपनी बाईं तरफ रखी मोमबत्ती दे दोगे। मुल्ला ने तुरंत कहा, ’’ अरे, अंधेरे में मैं यह कैसे पहचानूं कि मेरी बांई तरफ कौन सी है।’’  


 

@xyz@सजा@xyz@मुल्ला नसरुद्दीन किस्से@xyz@
एक बार मुल्ला ने अपने बेटे को कुएं से एक जग पानी भर कर लाने को कहा। लड़के के जाने से पहले, मुल्ला अपने बेटे पर चिल्लाया और दो थप्पड़ मारे। उसे कहा, ध्यान रखना जग टूटना नहीं चाहिए। मुल्ला के दोस्त ने कहा, ’’ अभी तो आपके लड़के ने कुछ किया भी नहीं है, फिर आपने उसे थप्पड़ क्यों मारे।’’ मुल्ला ने कहा, ’’ बेहतर है पहले मारा जाए, नहीं तो काफी देर हो जाती। मुझे पता था कि वो जग गिरा देता और तोड़ देता। फिर उस समय मैं उसे मारता भी तो क्या बहुत देर हो चुकी होती।’’    





@xyz@पानी का गिलास मेरे लिए@xyz@मुल्ला नसरुद्दीन किस्से@xyz@
मुल्ला ने अपने दोस्त से कहा, ’’ मैं पानी का गिलास लेने जा रहा हूं। मुल्ला के मित्र ने कहा, ’’ ठीक है एक गिलास मेरे लिए भी।’’ मुल्ला जब वापास आया तो उसने दोस्त से कहा, ’’ मैं अपने वाला पानी का गिलास तो पी गया, पर मैंने तुम्हारे वाला गिलास भी पीने की बहुत कोशिश की, पर पी नहीं सका।’’    





@xyz@नसरूदीन का कब्र के पास बैठकर रोना@xyz@मुल्ला नसरुद्दीन किस्से@xyz@
एक बार मुल्ला नसरूदीन कब्र के पास बैठकर जोर जोर से रो रहा था। दूसरे आदमी ने मुल्ला को ढांढस बंधाते हुए कहा, ’’ क्या यह तुम्हारे बेटे की कब्र है जो तुम इतनी जोर जोर से रो रहे हो। मुल्ला ने कह, ’’ नहीं यह मेरी पत्नी के शोहर की कब्र है, मुझे इस बात को दुख है कि वो इतनी जल्दी क्यों चला गया। अब उसकी पत्नी ने मेरी जि़ंदगी शमशान की तरह बना दी है।’’    




@xyz@भूखा मुल्ला@xyz@मुल्ला नसरुद्दीन किस्से@xyz@
मुल्ला दिन भर के काम से बहुत थक गया था और उसे भूख भी बहुत लगी थी, ’’ इसलिए जब वह घर आया तो वह दोनो हाथों से खाना खाने लगा। मुल्ला की पत्नी ने मुल्ला से कहा, ’’ तुम दोनो हाथों से खाना क्यों खा रहे हो। मुल्ला ने कहा, ’’ क्योंकि मेरे तीन हाथ नहीं हैं, इसलिए।    




@xyz@गधा या आदमी?@xyz@मुल्ला नसरुद्दीन किस्से@xyz@
मुल्ला के दोस्त ने मुल्ला से पूछा, ’’ कौन ज्यादा समझदार है, गधा या आदमी’’ मुल्ला ने कहा, ’’ गधा’’ मुल्ला के दोस्त ने कहा, ’’ कैसे, मुल्ला ने कहा, ’’ गधे पर जब बोझ लादा जाता है तो वह और अधिक बोझ के लिए नहीं कहता, पर इंसान पर जब जिम्मेदारियों का बोझ पड़ता है तो वह मूर्ख कहता है और अधिक जिम्मेदारियां मिले, इसलिए।’’    




@xyz@हम लेट हो रहे हैं@xyz@मुल्ला नसरुद्दीन किस्से@xyz@
मुल्ला की पत्नी ने मुल्ला से कहा, ’’ जल्दी करो हमारे राजा को शमशान घाट पर जलाया जा रहा है, और हम लेट हो रहे हैं। मुल्ला ने कहा, ’’ तो क्या हुआ, निश्चित तौर पर जब मुझे कब्र में दफनाया जा रहा होगा तो इस राजा को तो जल्दी आने की कोई फिक्र नहीं होगी न।’’    


@xyz@क्यों करवाऊं मैं शादी@xyz@मुल्ला नसरुद्दीन किस्से@xyz@
मुल्ला का दोस्त, ’’ मुल्ला, तुम्हारी इतनी उम्र हो गई है, आखिर तुम शादी क्यों नहीं करवा लेते? मुल्ला, ’’क्या तुम शादी से खुश हो।’’ मुल्ला को दोस्त, ’’ हां बिल्कुल।’’ मुल्ला, ’’ मैं तो बिना शादी के ही खुश हूं फिर मैं शादी किसलिए करवाउं।’’    




@xyz@देखो, तुम्हें लेने कोई आया है।@xyz@मुल्ला नसरुद्दीन किस्से@xyz@
नसरूदीन अपनी पत्नी से पागलों की तरह प्यार करता था, और उसे अपनी आत्मा कहता था। एक रात मुल्ला को लेने मौत का देवता आया और मुल्ला से कहा, ’’ मैं तुम्हारी आत्मा को लेने आया हूं’’ मुल्ला ने अपनी बीवी से कहा, ’’ उठो, देखो तुम्हें लेने कोई आया है।’’    



@xyz@झूठों का बादशाह मुल्ला@xyz@मुल्ला नसरुद्दीन किस्से@xyz@
मुल्ला झूठ बोलने और झूठ को बढाचढा कर बताने के लिए प्रसिद्ध था। राजा ने कहा, ’’ मुल्ल, तुम बिना सोचे समझे तुरंत कोई ऐसा झूठ बोलो, जो दिल जीत ले। ईनाम में मैं तुम्हें 50 डालर दूंगा। मुल्ला, ’’ पर आपने तो अभी मुझसे 100 डालर देने के लिए कहा था।’’    




@xyz@मुल्ला की पहेली@xyz@मुल्ला नसरुद्दीन किस्से@xyz@
नसरूदीन के दोस्त कबीर ने उससे पहेली पूछी कि, ’’ एक ऐसा व्यक्ति है जो मेरे पिता जी का बेटा है, पर मेरा भाई नहीं है।’’ बताओ वह कौन है। मुल्ला ने कहा, ’’ 
मुझे नहीं पता,’’ 
मुल्ला के दोस्त कबीर ने कहा, ’’ मैं खुद।’’ 
अगले दिन मुल्ला अपने दूसरे दोस्तों के पास गया और उनसे यही पहेली पूछी कि, ’’ 
एक ऐसा व्यक्ति है जो मेरे पिता जी का बेटा है, पर मेरा भाई नहीं है, बताओ कौन’’ जब मुल्ला के दोस्त उत्तर नहीं दे पाए तो मुल्ला ने कहा, ’’ मेरा दोस्त कबीर।’’    




@xyz@मुल्ला गए इंटरव्यू देने@xyz@मुल्ला नसरुद्दीन किस्से@xyz@
एक बार मुल्ला नसरूदीन ने जाॅब के लिए अप्लाई किया, अपनी क्वालीफिकेशन के बारे में मुल्ला ने खूब बढ़ाचढ़ाकर लिखा। मुल्ला ने लिखा, ’’ मैंने यूनिवर्सिटी टाॅप किया है, मुझे नेशनल बैंक का वाईंस-प्रेसिडेंट बनने के लिए भी कहा गया था, मैंने मना कर दिया, क्योंकि मुझे पैसे से इतना प्यार नहीं है। मैं सच्चा इंसान हूं, मुझमें लालच बिलकुल भी नहीं है। मुझे सैलेरी की बिलकुल चिंता नहीं है। आप मुझे जो भी देंगे मैं रख लूंगा और मुझे काम करना बहुत पसंद है। इंटरव्यू लेने वाले व्यक्ति ने कहा, ’’ तुममें इतनी सारी खासियत हैं, पर कोई एक बुराई भी तो अपने बारे में बताओ। मुल्ला ने कहा, ’’ मैं झूठ बहुत बोलता हूं।’’    




@xyz@क्या तुम भी मुझे इतना प्यार करते हो डार्लिंग@xyz@मुल्ला नसरुद्दीन किस्से@xyz@
एक बार मुल्ला अपनी बीवी के साथ फिल्म देखने गया, फिल्म में रोमांटिक सीन को देखकर मुल्ला की वाइफ मुल्ला से बोली, ’’ क्या तुम मुझे इस तरह प्यार करते हो, क्या तुम मुझे इस तरह गले लगाते हो, जैसे ये हीरो लगा रहा है।’’
 मुल्ला ने कहा, ’’ इसे तो ऐसा करने के पैसे मिलते हैं, और मुझे कुछ नहीं।’’ मुल्ला की पत्नी ने फिर कहा, ’’ पर ये असल जिंदगी में भी पती पत्नी हैं मुल्ला ने कहा, ’’ फिर तो ये सच में ही बहुत अच्छा एक्टर है।’’   




@xyz@मुल्ला जज बने@xyz@मुल्ला नसरुद्दीन किस्से@xyz@
एक बार मुल्ला नसरूदीन की माननीय जज के तौर पर नियुक्ति हुई। जब पहला केस आया तो मुल्ला ने सिर्फ एक पक्ष के ब्यान सुने और केवल पांच मिनट में ही अपना फैंसला सुना दिया। कोर्ट में बैठे क्लर्क इस बात पर विश्वास नहीं कर सका और उसने मुल्ला के कान में धीरे से कहा, ’’
 क्या आप साधारण सी बात भी नहीं समझ सकते, आपने केवल एक पार्टी के ब्यान सुने हैं, दूसरी पार्टी अपना पक्ष रखने का इंतजार कर रही है और आपने अपना फैसला भी सुना दिया, आप ऐसा नहीं कर सकते।’’
 मुल्ला ने कहा, ’’ मुझे उलझाने की कोशिश मत करो, अभी तक मुझे पता है कि कौन गुनहगार है, पर दूसरे पक्ष का ब्यान सुनकर मुझे दोबार उलझन होगी, इसलिए मैं सिर्फ एक पक्ष का ब्यान सुनकरी ही निर्णय कर रहा हूं।’’    





@xyz@मैं और मेरी पत्नी कभी नहीं लड़ते@xyz@मुल्ला नसरुद्दीन किस्से@xyz@
मुल्ला नसरूदीन ने एक बार अपने दोस्त से कहा, ’’ मैं और मेरी पत्नी कभी नहीं लड़ते’’ मुल्ला नसरूदीन के दोस्त ने कहा, ’’ ऐसा कैसे हो सकता है एक पती और पत्नी के बीच कभी भी झगड़ा न हो। मुल्ला ने कहा, ’’ शादी की पहली रात को ही हमने एक दूसरे से वादा किया था कि जीवन के जितने बड़े फैसले होगे वो मैं लूंगा और जितने छोटे फैसले होंगे वह मेरी पत्नी लेगी, इसलिए हमारी कभी लड़ाई नहीं होती।’’ मुल्ला के दोस्त ने कहा, ’’ तुम मुझे उदाहण देकर समझाओ।’’ मुल्ला ने कहा, देखो, ’’ कौन सा घर खरीदना है, कार कब बेचनी है, बच्चों का कौन से स्कूल में दाखिला करवाना है, कौन से कपड़े मुझे पहनने चाहिएं, कौन सा बिजनेस मुझे करना चाहिए, इन छोटी-छोटी बातों का ध्यान मेरी बीवी रखती है। जबकि क्या भगवान वाकई है भी या नहीं, किस देश में कब युद्ध होगा आदि बड़ी बड़ी बातों का ध्यान मैं रखता हूं।’’    




@xyz@मुल्ला की बीवी गिरी पानी में@xyz@मुल्ला नसरुद्दीन किस्से@xyz@
मुल्ला नसरूदीन अपने घर के बाहर बैठा था। बारिश हो रही थी और अचानक एक आदमी भागता हुआ आया और मुल्ला से कहा,’’ तुम्हारी बीवी पानी में गिर गई है, जल्दी चला।’’ मुल्ला भागता हुआ नदी किनारे गया, वहां बहुत भीड़ जमा थी। नदी की प्रचंड धारा को देखते हुए कोई कोई भी नदी में कूदने का साहस नहीं कर पा रहा था। मुल्ला ने यह देखा और कूद गया नदी में, पर मुल्ला नदी की धारा के विपरीत तैरने लगा, ऐसा देख लोगों ने कहा, ’’तुम नदी की धारा के विपरीत क्यों तैर रहे हो।’’ मुल्ला ने कहा, ’’ मैं मेरी पत्नी को जानता हूं, उसने कभी कोई कार्य सीधा करना नहीं सीखा, निश्चिता तौर पर वह नदी की धारा के विपरीत ही गई होगी।’’    




@xyz@तुम घर के मालिक या मैं ?@xyz@मुल्ला नसरुद्दीन किस्से@xyz@
एक बार मुल्ला को दोस्त मुल्ला को देखने के लिए गया, पर मुल्ला अपने बैड के नीचे छुपा बैठा था। मुल्ला के दोस्त ने कहा, ’’ मुल्ला, तुम बैड के नीचे छुपकर क्यों बैठे हो।’’ मुल्ला ने कहा,’’ यह मेरा घर है और मैं अपने घर का मालिक हूं, मैं चाहे कहीं बैठूं तुम्हें क्या।’’ तभी मुल्ला की पत्नी बाहर निकलकर आई और मुल्ला से कहा, ’’ अरे कायर, बैड के नीचे कहां छिपकर बैठे हो, बाहर निकलो तो मैं बताऊं कि घर का मालिक कौन है। मुल्ला की पत्नी बहुत मोटी थी और बैड के नीचे नहीं जा सकती थी, इसलिए मुल्ला के दोस्त ने मुल्ला की पत्नी से कहा, ’’ अब तुम क्या करोगी’’ मुल्ला की पत्नी ने कहा, ’’ लंच टाइम में तो इसे बाहर आना ही पड़ेगा, अभी तो बड़ी बड़ी मालिकपने की बातें कर रहा है। जब यह बाहर आएगा फिर बताऊंगी कि मालिक कौन है?’’   




@xyz@मुल्ला का हसीन सपना@xyz@मुल्ला नसरुद्दीन किस्से@xyz@
एक रात मुल्ला सोते हुए अचानक उठ गया और अपनी पत्नी को उठाते हुए बोला, ’’ जल्दी करो, मुझे चश्मा लाकर दो।’’ मुल्ला की पत्नी ने कहा, ’’ चश्मे का क्या करोगे।’’ मुल्ला ने कहा, ’’ मैंने अभी अभी बहुत संुदर और हसीन सपना देखा है, पर सपना फिर भी बहुत अधिक साफ नहीं दिखा, इसलिए कहा रहा हूं, जाओ जल्दी और चश्मा लाकर दो।’’    




@xyz@मैं मर्द हूं@xyz@मुल्ला नसरुद्दीन किस्से@xyz@
एक बार मुल्ल शाम को जल्दी घर जाने लगा, मुल्ला के दोस्त ने कहा, ’’मुल्ला इतनी जल्दी घर क्यों जा रहे हो।’’ मुल्ला ने कहा, ’’ नहीं मुझे जल्दी घर जाना है, नही ंतो मेरी पत्नी मुझे सुनाती है।’’ मुल्ला के दोस्त ने कहा, ’’ तो क्या तुम अपनी पत्नी से डरते हो, क्या तुम मर्द नहीं हो, क्या तुम चूहे हो जो पत्नी से डरते हो।’’ मुल्ला ने कहा, ’’नहीं मैं मर्द हूं और इस बात का मेरे पास प्रूफ भी है।’’ मुल्ला के दोस्त ने कहा, ’’ क्या प्रूफ है।’’ मुल्ला ने कहा, ’’ मेरी पत्नी तो खुद चूहे से डरती है, इसलिए मैं चूहा तो नहीं हो सकता, और ऐसा कहा जाता है कि मर्द को केवल उसकी पत्नी ही डरा सकती है, इसलिए मैं मर्द हूं, और हां, मुझे दर्द भी नहीं होता, चाहे जितना पिट जाउं।’’    





@xyz@आखिर क्यों पिलाई काॅफी ?@xyz@मुल्ला नसरुद्दीन किस्से@xyz@
मुल्ला नसरूदीन ने अपने दोस्त को कहा, ’’ चला काॅफी पीने चलते हैं, पर पिलाओेगे तुम और वैसे भी 10 पैसे की एक काॅफी आती है।’’ मुल्ला के दोस्त ने कहा, ’’ नहीं तुम जाकर पीलो मैं बहुत व्यस्त हूं।’’ मुल्ला ने कहा, ’’ अगर मेरे पास ही पैसे होते तो मैं जाकर ही न पी लेता।’’ मुल्ला के दोस्त ने मुल्ला को एक रूपया दिया और कहा, जाओ और जाकर 10 कप काॅफी पियो।’’ मुल्ला अगले दिन अपने दोस्त के पास आया और उसे जोर से तमाचा जड़ दिया। मुल्ला के दोस्त ने कहा, ’’ अरे मैंने तो तुम्हें काॅफी पीने के लिए पैसे दिए और तुम हो कि मुझे ही पीट रहे हो।’’ मुल्ला ने कहा, ’’ तुम्हारी 10 काॅफी की वजह से मैं पूरी रात नहीं सो सका और तुम कह रहे हो कि मैं तुम्हें क्यों पीट रहा हूं।’’    




@xyz@अब तो उठ जाओ@xyz@मुल्ला नसरुद्दीन किस्से@xyz@
मुल्ला की पत्नी ने मुल्ला को उठाते हुए कहा, ’’ सुनते हो, सुबह के नौं बज गए हैं, अब तो उठ जाओ।’’ मुल्ला ने कहा, ’’ नहीं अभी सिर्फ छः बजे हैं, तुम मुझे सात बजे उठा देना।’’ 
मुल्ला की पत्नी ने मुल्ला पर पानी डालते हुए कहा, ’’ देखो यह अलार्म क्लाॅक, अब बताओं कितने बजे हैं।’’ मुल्ला ने अपनी पत्नी को डांटते हुए कहा, ’’ कैसी पत्नी हो तुम, जब मैं तुम्हें कह रहा हूं कि सुबह के छः बजे हैं और तुम इस अलार्म क्लाॅक पर विश्वास कर रही हो, तुम तो पत्नी कहलाने लायक भी नहीं हो।’’    




@xyz@इस बार मैं धोखा नहीं खाउंगा@xyz@मुल्ला नसरुद्दीन किस्से@xyz@
एक बार मुल्ला नसरूदीन से एक आदमी पैसे उधार लेने आया, मुल्ला जानता था कि यह आदमी कभी पैसे वापस नहीं देगा, पर जब उस आदमी ने पैसे मांगे तो मुल्ला ने बहुत छोटी रकम सोचकर पैसे उधार दे दिए कि यदि नहीं भी आएगा तो कोई बात नहीं। तीन दिन बाद वह आदमी मुल्ला के पैसे वापस देने आया, मुल्ला बड़ा हैरान हुआ। फिर तीन दिनो के बाद वह आदमी दोबारा मुल्ला से पैसे लेने आया, पर इस बार रकम बड़ी थी। मुल्ला ने कहा, ’’नहीं, इस बार मैं तुम्हें पैसे नहीं दूंगा, पिछली बार भी तुमने मुझे धोखा दिया था और पैसे वापस कर गए थे।’’ इस बार मैं ऐसा धोखा नहीं होने दूंगा।    




@xyz@दोस्त बीमार था, नाम नहीं बता पाया@xyz@मुल्ला नसरुद्दीन किस्से@xyz@
मुल्ला नसरूदीन एक रात बहुत लेट घर आया, लगभग तीन बजे के करीब और वो भी नशे की हालत में। मुल्ला की पत्नी ने दरवाजा खोला और चिल्लाते हुए कहा, ’’ कहां थे इतनी रात तक।’’ मुल्ला ने धीरे से कहा, ’’ अपने बीमार दोस्त के यहां बैठा था, उसकी देखभाल कर रहा था।’’ मुल्ला की पत्नी ने कहा, ’’ ठीक है, नाम तो बताओ अपने बीमार दोस्त का।’’ मुल्ला ने बहुत सोचा, बहुत सोचा और धीरे से कहा, ’’ वो इतना बीमार था कि अपना नाम ही नहीं बता पाया।’’    




@xyz@मुल्ला ने कबूला अपना गुनाह@xyz@मुल्ला नसरुद्दीन किस्से@xyz@
एक बार मुल्ला नसरूदीन आपराधिक मामले में पकड़ा गया और उसे अदालत में पेश किया गया। मुल्ला ने जब अदालत में देखा तो वहां ज्यूरी में 12 औरतें बैठी थी। मुल्ल ने तुरंत अपना गुनाह कबूल कर लिया और कहा, ’’ मुझे माफ कर दीजिए, मैं घर पर एक औरत को नहीं संभाल पाता तो इन 12 को कैसे संभाल पाउंगा, मैं अपना गुनाह कबूल करता हूं, मुझे माफ कर दीजिए।’’    




@xyz@मुल्ला को किया मच्छरों ने तंग@xyz@मुल्ला नसरुद्दीन किस्से@xyz@
एक बार मुल्ला को दो मच्छरों ने बहुत तंग कर रखा था। मुल्ला बहुत देर से उनको पकड़ने में लगा हुआ था। थोड़ी देर बाद मुल्ला ने उन्हें मार गिराया और अपनी पत्नी से कहा, ’’तुम जानती हो उनमें से एक मच्छर मेल था और एक मच्छर फीमेल।’’
 मुल्ला की पत्नी ने कहा, ’’ इतनी देर में तुमने यह पता भी लगा लिया कि कौन मच्छर मेल था और कौन फीमेल। मुल्ला ने कहा, ’’ एक मच्छर शीशे पर दो घंटे तक बैठा रहा, और एक दो घंटे तक अखबार पर बैठकर अखबार पढ़ता रहा। मुल्ला की पत्नी ने कहा, ’’ तो इससे क्या पता चलता है।’’ मुल्ला ने कहा, ’’ जो मच्छर शीशे पर दो घंटे बैठकर शीशा निहार रही थी वह फीमेल थी और जो अखबार पढ़ रहा था वह मेल था।’’    


@xyz@टाउन हाॅल में मुल्ला का भाषण@xyz@मुल्ला नसरुद्दीन किस्से@xyz@
एक बार शहर के सबसे फेमस टाउन हाॅल में मुल्ला को भाषण देना था। मुल्ला वहां टाइम पर पहुंच गया। मुल्ल से पहले एक मंत्री जी जब भाषण देने गए तो उन्होंने अपनी भाषण शैली से सभी को बोर कर दिया। 
उन्होंने इतना लम्बा भाषण दिया कि सभी सभा से उठ-उठ कर जाने लगे। पर मुल्ला बैठा रहा। अपना भाषण खत्म करने के बाद मंत्री ने मुल्ला से कहा, ’’मुझे नहीं पता था कि तुम मुझे इतना चाहते हो, तुम मुझे इतना पसंद करते हो।’’ मुल्ला ने कहा, ’’ मैं तुम्हें कोई पसंद नहीं करता, अगली भाषण देने की बारी मेरी थी, मैं इसलिए बैठा था।’’    




@xyz@क्यों रोकूं प्रपोज़ करने से@xyz@मुल्ला नसरुद्दीन किस्से@xyz@
एक बार मुल्ला और मुल्ल की पत्नी पार्क में पौधों के पास बैठे थे। पौधों के दूसरी तरफ एक प्रेमी युगल आकर बैठ गया और रोमांटिक बातें करने लगा। मुल्ला की पत्नी ने मुल्ला से कहा, ’’ लगता है, ये एक दूसरे को प्रपोज़ करने वाले हैं, मुझे लगता है तुम्हें सीटी बजानी चाहिए ताकि उन्हें यह पता चल जाए कि हम यहां बैठे हैं। मुल्ला ने कहा, ’’ मैं क्यों बजाऊ सीटी, क्या कभी किसी ने मुझे सीटी बजाकर प्रपोज़ करने से रोका था जो आज मैं रोकूं।’’    




@xyz@मुल्ला की उम्मीद@xyz@मुल्ला नसरुद्दीन किस्से@xyz@
एक बार मुल्ला ट्रेन में यात्रा कर रहा था। टिकट चैकर आया और मुल्ला से कहा कि टिकट दिखाओ। मुल्ला अपनी सारी जेबें चैक करने लगा। पर उसने एक जेब को चैक नहीं किया। टिकट चैकर ने कहा, ’’ मुल्ला तुमने एक जेब को चैक नहीं किया है, इसे भी चैक करो।’’ पर मुल्ला ने उसे फिर भी चेक नहीं किया और बाकी सारी जेबों में टिकट ढंढने लगा। टिकट चैकर ने फिर मुल्ला से उसी जेब में टिकट चैक करने को कहा, ’’ मुल्ला ने कहा, मैं जानकर चैक नहीं कर रहा हूं, क्यांेकि मुझे उम्मीद है कि टिकट उसी जेब में होगी, और मैं अपनी उम्मीद खत्म नहीं करना चाहता।’’    




@xyz@मुल्ला का करारा जवाब@xyz@मुल्ला नसरुद्दीन किस्से@xyz@
मुल्ला की गर्लफ्रेंड ने मुल्ला को बड़े प्यारसे कहा, ’’ डार्लिंग मैं तुम्हारे लिए जान भी दे सकती हूं।’’ मुल्ला ने भी बड़े प्यार से कहा, ’’ तुम भी ना, सिर्फ कहती हो, करती तो कुछ हो नहीं।’’    



@xyz@मुल्ला का नुकसान @xyz@मुल्ला नसरुद्दीन किस्से@xyz@
मुल्ला की पत्नी ने रोते हुए मुल्ला से कहा, ’’डार्लिंग लगता है तुम मुझसे प्यार नहीं करते’’ मुल्ला ने कहा,’’ नहीं मैं तुम्हें बहुत प्यार करता हूं।’’ मुल्ला की पत्नी ने कहा, ’’ पर जब मैं रो रही थी तो तुमने एक बार भी मुझसे नहीं पूछा कि आखिर मैं क्यों रो रही हूं।’’ मुल्ला ने कहा, ’’ डार्लिग इसी प्रश्न की वजह से तो मेरा लाखों का नुकसान हो चुका है।’’    




@xyz@ऊपर ड्रायवर ही नहीं है@xyz@मुल्ला नसरुद्दीन किस्से@xyz@
मुल्ल नसरूदीन डबल डेकर बस में सफर कर रहा था, वह बस के ऊपरी भाग में जाकर जैसे ही बैठा, तुरंत घबराया हुआ पहली मंजिल पर आ गया। डाªयवर ने कहा, ’’ क्या हुआ, तुम नीचे क्यों आ गए।’’ मुल्ला ने कहा, ’’ ऊपर तो कोई ड्रायवर ही नहीं है, इसलिए।’’    




@xyz@मेरी पत्नी खाना मंगवा रही है@xyz@मुल्ला नसरुद्दीन किस्से@xyz@
मुल्ला नसरूदीन अपनी बीवी के साथ किसी शादी में गए थे। शादी में मुल्ला को खाना बहुत पसंद आया। मुल्ला को बार-बार खाना लाता देख, मुल्ल की बीवी मुल्ल से बोली, ’’ तुम्हें शर्म नहीं आती, तुम पांचवी बार खाना लेकर आ रहे हो।’’ मुल्ला ने कहा, ’’ बिलकुल नहीं, क्योंकि मैं जब भी खाना लेने जाता हूं तो कहता हूं कि, ’’ मेरी पत्नी खाना मंगवा रही है।’’    




@xyz@मुल्ला हुआ खुश@xyz@मुल्ला नसरुद्दीन किस्से@xyz@
मुल्ला की बेटी चिल्लाते हुए मुल्ला के पास आई और कहने लगी, अब्बा, मां छत से गिर गई है। मुल्ला ने बड़े इतमिनान से कहा, ’’ हां, मैंने भी खिड़की से उसे गिरते हुए देखा था।’’   




@xyz@इसलिए वो बोलता है तेज़@xyz@मुल्ला नसरुद्दीन किस्से@xyz@
एक बार मुल्ला और मुल्ला की पत्नी अपने पड़ौसी के बारे में बातें कर रहे थे, मुल्ला की पत्नी ने कहा, ’’मैंने अपने जीवन में इतना तेज बोलते किसी इंसान को नहीं देखा।’’ इस पर मुल्ला ने कहा, ’’ अरे मामला बिलकुल साफ है, पड़ोस वाले का बाप नेता था और मां औरत, इसलिए वो तेज बोलता है।’’   





@xyz@आखिर कौन सा शहर है ये ?@xyz@मुल्ला नसरुद्दीन किस्से@xyz@
मुल्ला नसरूदीन ने एक बार शराब पीली और चैराहे से गुजरते हुए पुलिस वाले से पूछने लगा, ’’ ये कौन सी जगह है।’’ पुलिस वाले ने कहा, ’’ यह मेन चैराहा है’’ मुल्ला ने कहा, ’’ मुझे इतनी डिटेल में बताने की जरूरत नहीं है, मुझे यह बताओ कि यह शहर कौन सा है।’’    





@xyz@अल्लाह का शुक्रगुजार होना ज़रूरी@xyz@मुल्ला नसरुद्दीन किस्से@xyz@
मुल्ला के दोस्त ने मुल्ला से कहा, प्रत्येक व्यक्ति को अपनी जि़ंदगी में अल्लाह का शुक्रगुजार होना चाहिए। मुल्ला के दोस्त ने ईशारा करते हुए कहा, ’’देखो वह आदमी, उसकी बीवी की पिछले हफते ही एक एक्सीडेंट में मौत हो गई थी।’’ मुल्ला ने तुरंत कहा, ’’ तब तो वह शुक्रगुजार होगा ही, काश, मेरी भी ऐसी ही किस्मत होती।’’    




@xyz@दो किताबें दे दीजिए@xyz@मुल्ला नसरुद्दीन किस्से@xyz@
सेल्समैन ने मुल्ला से कहा, ’’इस किताब से आपका आधा काम हो जाएगा।’’ 
मुल्ला ने कहा, ’’ठीक है, तब तो दो किताबें दे दीजिए।’’    



@xyz@मुल्ला के अजीब नुस्खे@xyz@मुल्ला नसरुद्दीन किस्से@xyz@
मुल्ला नसरूदीन हमेशा कहता था कि यदि तुम चाहते हो कि तुम्हारी पत्नी तुम्हारी बात ध्यान से सुने तो किसी दूसरी औरत के कानों में धीरे से बात कहनी शुरू कर दें। और फिर देखें असर। फिर पत्नी साहिबा ध्यान से सुनेगी ही नहीं बल्कि देखेगी भी।    




@xyz@मुल्ला के घर पहुंचे चोर हुए परेशान@xyz@मुल्ला नसरुद्दीन किस्से@xyz@
दो चोर हमेशा इकट्ठे चोरी करते थे, जब एक चोर अंदर सामान चुरा होता था, तब दूसरा चोर बाहर निगरानी कर रहा होता था। एक बार जब चोर चोरी कर बाहर आया तो दूसरे चोर ने कहा, ’’ कितना माल मिला।’’ 
चोर ने कहा, ’’ बिलकुल नहीं, यह तो मुल्ला का घर निकला।’’ दूसरे चोर ने कहा, ’’ क्या ? फिर तो पहले लूटा हुआ माल भी चला गया होगा।’’   


 

@xyz@जिससे पड़ोसी हो जाएं परेशान@xyz@मुल्ला नसरुद्दीन किस्से@xyz@
मुल्ला नसरूदीन के घर एक बार देश का सबसे अच्छा प्यानो बजाने वाला आया। मुल्ला ने उसकी बहुत मिन्नते की कि वो कुछ बजाकर सुनाए।    <string name="content73">बहुत मिन्नतों के बाद प्यानिस्ट ने मुल्ला से कहा, ’’ठीक है, तुम क्या सुनना चाहते हो।’’ मुल्ला ने कहा, ’’ कुछ ऐसा बजाइए, जिससे मेरे पड़ौसी परेशान हो जाएं।’’    




@xyz@फिर तो बेटे पर गर्व होना चाहिए@xyz@मुल्ला नसरुद्दीन किस्से@xyz@
एक बार मुल्ला का दोस्त मुल्ला के घर आया और कहने लगा, ’’मेरे बेटे के अच्छे व्यवहार के कारण उसकी सजा छः महीने कम कर दी गई है। मुल्ला ने बड़ी खुशी से अपने दोस्त की तरफ देखते हुए कहा, ’’वाह, फिर तो तुम्हें गर्व होना चाहिए ऐसे बेटे पर।’’    




@xyz@क्या मैं स्वर्ग में हूं ?@xyz@मुल्ला नसरुद्दीन किस्से@xyz@
मुल्ला और मुल्ला के दोस्त ने एक बार सेना में भर्ती होने का सोचा। मुल्ला ने अपने दोस्त से पूछा तुम क्यों सेना में भर्ती होना चाहते हो। मुल्ल के दोस्त ने कहा, ’’
 एक तो मेरी शादी नहीं हुई और दूसरा मुझे जंग बहुत पसंद है।’’   







@xyz@धीरज रखिए सर@xyz@मुल्ला नसरुद्दीन किस्से@xyz@
एक बार मुल्ला एक अखबार में काम करता था, अखबार के संपादक ने मुल्ला को बुलाया और कहने लगा, ’’कल के लिए कोई भी न्यूज़ नहीं है। पिछले बीस घंटों से शहर में कोई भी दंगा-फसाद या लूट-मार नहीं हुई है। मुल्ला ने संपादक को ढांढस बंधाते हुए कहा, ’’ सर, धीरज रखिए, आपको इंसान की फितरत पर विश्वास जरूर होना चाहिए, देखना कुछ न कुछ अवश्य ऐसा घटेगा जो हमारी न्यूज बनेगा।’’   

 

@xyz@सपना सच हो जाता तो@xyz@मुल्ला नसरुद्दीन किस्से@xyz@
मुल्ला की आदत थी कि वह हमेशा कहता था कि इससे भी बुरा हो सकता था। एक बार मुल्ला के दोस्त ने मुल्ला से कहा, ’’ रात मुझे सपना आया और सपने में मैं मर गया, मुझे दोजख में ले जाया गया और पूछो न बस।’’ अपनी आदत के अनुसार मुल्ला के मुंह से निकल पड़ा, ’’ इससे भी बुरा हो सकता था।’’ मुल्ला के दोस्त ने कहा, ’’ क्या कहते हो, इससे बुरा क्या हो सकता था।’’ मुल्ला ने कहा, ’’ यदि यह सपना सच हो जाता तो इससे बुरा ही होता ना।’’    




 @xyz@बेटे का लड़कियों के साथ रहना@xyz@मुल्ला नसरुद्दीन किस्से@xyz@
एक बार स्कूल के अध्यापक ने मुल्ला के बेटे अब्दुल की डायरी में नोट लिखा, ’’ आपका बेटा वैसे तो स्मार्ट है पर वह हमेशा लड़कियों के साथ रहता है, मैं कोशिश कर रहा हूं कि वह अपनी आदत में सुधार ला पाए।’’ 

मुल्ला की बीवी ने पत्र के जवाब में लिखा, ’’ धन्यवाद, यदि आप सफल हो जाएं तो बताना, मैं भी अपने पति की इसी हरकत की वजह से परेशान हूं।’’